<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 7.3.0">

  <link rel="apple-touch-icon" sizes="180x180" href="/assets/img/avatar.webp">
  <link rel="icon" type="image/png" sizes="32x32" href="/assets/img/avatar.webp">
  <link rel="icon" type="image/png" sizes="16x16" href="/assets/img/avatar.webp">
  <link rel="mask-icon" href="/assets/img/avatar.webp" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.7.2/css/all.min.css" integrity="sha256-dABdfBfUoC8vJUBOwGVdm8L9qlMWaHTIfXt+7GnZCIo=" crossorigin="anonymous">

<script class="next-config" data-name="main" type="application/json">{"hostname":"tonymiaofa.dpdns.org","root":"/","images":"/images","scheme":"Gemini","darkmode":false,"version":"8.23.0","exturl":false,"sidebar":{"position":"left","width_expanded":320,"width_dual_column":240,"display":"post","padding":18,"offset":12,"onmobile":false},"hljswrap":true,"copycode":{"enable":true,"style":null,"show_result":true},"fold":{"enable":false,"height":500},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":false,"async":false,"duration":200,"transition":{"menu_item":"fadeInDown","post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"top_n_per_article":-1,"unescape":false,"preload":false,"trigger":"auto"}}</script><script src="/js/config.js" defer></script>

    <meta name="description" content="张仲景 著 一九五六年重庆新辑宋本《伤寒论》 伤寒论序论曰：余每览越人入虢之诊，望齐侯之色，未尝不慨然叹其才秀也。怪当今居世之士，曾不留神医药，精究方术，上以疗君亲之疾，下以救贫贱之厄，中以保身长全，以养其生。但竞逐荣势，企踵权豪，孜孜汲汲，惟名利是务；崇饰其末，忽弃其本，华其外而悴其内。皮之不存，毛将安附焉？卒然遭邪风之气，婴非常之疾，患及祸至，而方震栗，降志屈节，钦望巫祝，告穷归天，束手受败。">
<meta property="og:type" content="article">
<meta property="og:title" content="伤寒论">
<meta property="og:url" content="https://tonymiaofa.dpdns.org/2025/04/23/%E4%BC%A4%E5%AF%92%E8%AE%BA/index.html">
<meta property="og:site_name" content="老夫子聃医论集">
<meta property="og:description" content="张仲景 著 一九五六年重庆新辑宋本《伤寒论》 伤寒论序论曰：余每览越人入虢之诊，望齐侯之色，未尝不慨然叹其才秀也。怪当今居世之士，曾不留神医药，精究方术，上以疗君亲之疾，下以救贫贱之厄，中以保身长全，以养其生。但竞逐荣势，企踵权豪，孜孜汲汲，惟名利是务；崇饰其末，忽弃其本，华其外而悴其内。皮之不存，毛将安附焉？卒然遭邪风之气，婴非常之疾，患及祸至，而方震栗，降志屈节，钦望巫祝，告穷归天，束手受败。">
<meta property="og:locale" content="zh_CN">
<meta property="article:published_time" content="2025-04-23T06:30:15.000Z">
<meta property="article:modified_time" content="2025-04-27T03:38:49.240Z">
<meta property="article:author" content="老夫子聃">
<meta property="article:tag" content="经方">
<meta property="article:tag" content="伤寒论">
<meta property="article:tag" content="经典">
<meta name="twitter:card" content="summary">


<link rel="canonical" href="https://tonymiaofa.dpdns.org/2025/04/23/%E4%BC%A4%E5%AF%92%E8%AE%BA/">


<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"https://tonymiaofa.dpdns.org/2025/04/23/%E4%BC%A4%E5%AF%92%E8%AE%BA/","path":"2025/04/23/伤寒论/","title":"伤寒论"}</script>

<script class="next-config" data-name="calendar" type="application/json">""</script>
<title>伤寒论 | 老夫子聃医论集</title>
  








  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous" defer></script>
<script src="/js/utils.js" defer></script><script src="/js/sidebar.js" defer></script><script src="/js/next-boot.js" defer></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous" defer></script>
<script src="/js/third-party/search/local-search.js" defer></script>







  








<link rel="stylesheet" href="/resources/fonts/longcang/LongCang-Regular.css" >
<link rel="stylesheet" href="/resources/fonts/lxgw-wenkai-screen-webfont/lxgwwenkaigbscreen.css" >


  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">老夫子聃医论集</p>
      <i class="logo-line"></i>
    </a>
      <p class="site-subtitle" itemprop="description">经方医学经验分享</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-archives"><a href="/archives/" rel="section"><i class="fa fa-archive fa-fw"></i>归档</a></li><li class="menu-item menu-item-categories"><a href="/categories/" rel="section"><i class="fa fa-th fa-fw"></i>分类</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
      <div class="search-header">
        <span class="search-icon">
          <i class="fa fa-search"></i>
        </span>
        <div class="search-input-container">
          <input autocomplete="off" autocapitalize="off" maxlength="80"
                placeholder="搜索..." spellcheck="false"
                type="search" class="search-input">
        </div>
        <span class="popup-btn-close" role="button">
          <i class="fa fa-times-circle"></i>
        </span>
      </div>
      <div class="search-result-container">
        <div class="search-result-icon">
          <i class="fa fa-spinner fa-pulse fa-5x"></i>
        </div>
      </div>
    </div>
  </div>

</header>
        
  
  <aside class="sidebar">

    <div class="sidebar-inner sidebar-nav-active sidebar-toc-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
            <div class="post-toc animated"><ol class="nav"><li class="nav-item nav-level-2"><a class="nav-link" href="#%E4%BC%A4%E5%AF%92%E8%AE%BA%E5%BA%8F"><span class="nav-number">1.</span> <span class="nav-text">伤寒论序</span></a></li><li class="nav-item nav-level-2"><a class="nav-link" href="#%E8%BE%A8%E5%A4%AA%E9%98%B3%E7%97%85%E8%84%89%E8%AF%81%E5%B9%B6%E6%B2%BB%EF%BC%88%E4%B8%8A%EF%BC%89"><span class="nav-number">2.</span> <span class="nav-text">辨太阳病脉证并治（上）</span></a></li><li class="nav-item nav-level-2"><a class="nav-link" href="#%E8%BE%A8%E5%A4%AA%E9%98%B3%E7%97%85%E8%84%89%E8%AF%81%E5%B9%B6%E6%B2%BB%EF%BC%88%E4%B8%AD%EF%BC%89"><span class="nav-number">3.</span> <span class="nav-text">辨太阳病脉证并治（中）</span></a></li><li class="nav-item nav-level-2"><a class="nav-link" href="#%E8%BE%A8%E5%A4%AA%E9%98%B3%E7%97%85%E8%84%89%E8%AF%81%E5%B9%B6%E6%B2%BB%EF%BC%88%E4%B8%8B%EF%BC%89"><span class="nav-number">4.</span> <span class="nav-text">辨太阳病脉证并治（下）</span></a></li><li class="nav-item nav-level-2"><a class="nav-link" href="#%E8%BE%A8%E9%98%B3%E6%98%8E%E7%97%85%E8%84%89%E8%AF%81%E5%B9%B6%E6%B2%BB"><span class="nav-number">5.</span> <span class="nav-text">辨阳明病脉证并治</span></a></li><li class="nav-item nav-level-2"><a class="nav-link" href="#%E8%BE%A8%E5%B0%91%E9%98%B3%E7%97%85%E8%84%89%E8%AF%81%E5%B9%B6%E6%B2%BB"><span class="nav-number">6.</span> <span class="nav-text">辨少阳病脉证并治</span></a></li><li class="nav-item nav-level-2"><a class="nav-link" href="#%E8%BE%A8%E5%A4%AA%E9%98%B4%E7%97%85%E8%84%89%E8%AF%81%E5%B9%B6%E6%B2%BB"><span class="nav-number">7.</span> <span class="nav-text">辨太阴病脉证并治</span></a></li><li class="nav-item nav-level-2"><a class="nav-link" href="#%E8%BE%A8%E5%B0%91%E9%98%B4%E7%97%85%E8%84%89%E8%AF%81%E5%B9%B6%E6%B2%BB"><span class="nav-number">8.</span> <span class="nav-text">辨少阴病脉证并治</span></a></li><li class="nav-item nav-level-2"><a class="nav-link" href="#%E8%BE%A8%E5%8E%A5%E9%98%B4%E7%97%85%E8%84%89%E8%AF%81%E5%B9%B6%E6%B2%BB"><span class="nav-number">9.</span> <span class="nav-text">辨厥阴病脉证并治</span></a></li><li class="nav-item nav-level-2"><a class="nav-link" href="#%E8%BE%A8%E9%9C%8D%E4%B9%B1%E7%97%85%E8%84%89%E8%AF%81%E5%B9%B6%E6%B2%BB"><span class="nav-number">10.</span> <span class="nav-text">辨霍乱病脉证并治</span></a></li><li class="nav-item nav-level-2"><a class="nav-link" href="#%E8%BE%A8%E9%98%B4%E9%98%B3%E6%98%93%E5%B7%AE%E5%90%8E%E5%8A%B3%E5%A4%8D%E7%97%85%E8%84%89%E8%AF%81%E5%B9%B6%E6%B2%BB"><span class="nav-number">11.</span> <span class="nav-text">辨阴阳易差后劳复病脉证并治</span></a></li></ol></div>
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="老夫子聃"
      src="/resources/img/avatar.webp">
  <p class="site-author-name" itemprop="name">老夫子聃</p>
  <div class="site-description" itemprop="description">你是我之所来，也是我心之所归</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">48</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">5</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">39</span>
        <span class="site-state-item-name">标签</span></a>
      </div>
  </nav>
</div>
  <div class="cc-license animated" itemprop="license">
    <a href="https://creativecommons.org/licenses/by-nc-sa/4.0/" class="cc-opacity" rel="noopener" target="_blank"><img src="https://cdnjs.cloudflare.com/ajax/libs/creativecommons-vocabulary/2020.11.3/assets/license_badges/small/by_nc_sa.svg" alt="Creative Commons"></a>
  </div>

        </div>
      </div>
        <div class="back-to-top animated" role="button" aria-label="返回顶部">
          <i class="fa fa-arrow-up"></i>
          <span>0%</span>
        </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="https://tonymiaofa.dpdns.org/2025/04/23/%E4%BC%A4%E5%AF%92%E8%AE%BA/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/resources/img/avatar.webp">
      <meta itemprop="name" content="老夫子聃">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="老夫子聃医论集">
      <meta itemprop="description" content="你是我之所来，也是我心之所归">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="伤寒论 | 老夫子聃医论集">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          伤寒论
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2025-04-23 14:30:15" itemprop="dateCreated datePublished" datetime="2025-04-23T14:30:15+08:00">2025-04-23</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E5%8C%BB%E5%AD%A6/" itemprop="url" rel="index"><span itemprop="name">医学</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody"><p>张仲景 著</p>
<p>一九五六年<br>重庆新辑宋本《伤寒论》</p>
<h2 id="伤寒论序"><a href="#伤寒论序" class="headerlink" title="伤寒论序"></a>伤寒论序</h2><p>论曰：余每览越人入虢之诊，望齐侯之色，未尝不慨然叹其才秀也。怪当今居世之士，曾不留神医药，精究方术，上以疗君亲之疾，下以救贫贱之厄，中以保身长全，以养其生。但竞逐荣势，企踵权豪，孜孜汲汲，惟名利是务；崇饰其末，忽弃其本，华其外而悴其内。皮之不存，毛将安附焉？卒然遭邪风之气，婴非常之疾，患及祸至，而方震栗，降志屈节，钦望巫祝，告穷归天，束手受败。赍百年之寿命，持至贵之重器，委付凡医，恣其所惜。咄嗟呜呼！厥身已毙，神明消灭，变为异物，幽潜重泉，徒为啼泣。痛夫！举世昏迷，莫能觉悟，不惜其命，若是轻生，彼何荣势之云哉！而进不能爱人知人，退不能爱身知己，遇灾值祸，身居厄地，蒙蒙味味，蠢若游魂。哀乎！趋世之士，弛竞浮华，不固根本，忘躯徇物，危若冰谷，至于是也。</p>
<span id="more"></span>

<p>余宗族素多，向余二百。建安纪年以来，犹未十稔，其死亡者，三分有二，伤寒十居其七。感往昔之伦丧，伤横夭之莫救，乃勤求古训，博采众方，撰用《素问》、《九卷》、《八十一难》、《阴阳大论》、《胎胪药录》并平脉辨证，为《伤寒杂病论》合十六卷。虽未能尽愈诸病，庶可以见病知源。若能寻余所集，思过半矣。</p>
<p>夫天布五行，以运万类，人禀五常，以有五藏，经络府俞，阴阳会通，玄冥幽微，变化难极，自非才高识妙，岂能探其理致哉！上古有神农、黄帝、岐伯、雷公、少俞、少师、仲文，中世有长桑、扁鹊，汉有公乘阳庆及仓公，下此以往，未之闻也。</p>
<p>观今之医，不念思求经旨，以演其所知，各承家技，始终顺旧。省疾问病，务在口给，相对斯须，便处汤药；按寸不及尺，握手不及足，人迎、趺阳，三部不参，动数发息，不满五十，短期未知决诊，九候曾无仿佛，明堂阙庭，尽不见察，所谓窥管而已。夫欲视死别生，实为难矣。孔子云：「生而知之者上，学则亚之，多闻博识，知之次也。」余素尚方术，请事斯语。</p>
<h2 id="辨太阳病脉证并治（上）"><a href="#辨太阳病脉证并治（上）" class="headerlink" title="辨太阳病脉证并治（上）"></a>辨太阳病脉证并治（上）</h2><p>一、太阳之为病，脉浮，头项强痛而恶寒。</p>
<p>二、太阳病，发热，汗出，恶风，脉缓者，名为中风。  </p>
<p>三、太阳病，或已发热，或未发热，必恶寒，体痛，呕逆，脉阴阳俱紧者，名为伤寒。</p>
<p>四、伤寒一日，太阳受之，脉若静者，为不传；若躁烦，脉数急者，为传也。</p>
<p>五、伤寒二三日，阳明少阳证不见者，为不传也。</p>
<p>六、太阳病，发热而渴，不恶寒者，为温病。若发汗已，身灼热者，名风温。风温为病，脉阴阳俱浮，自汗出，身重，多眠睡，鼻息必鼾，语言难出。若被下者，小便不利，直视失溲；若被火者，微发黄色，剧则如惊痫，时瘛疭；若火熏之，一逆尚引日，再逆促命期。 </p>
<p>七、病有发热恶寒者，发于阳也；无热恶寒者，发于阴也。发于阳，七日愈；发于阴，六日愈。以阳数七，阴数六故也。</p>
<p>八、太阳病，头痛至七日以上自愈者，以行其经尽故也；若欲作再经者，针足阳明，使经不传则愈。</p>
<p>九、太阳病，欲解时，从巳至未上。</p>
<p>十、风家表解而不了了者，十二日愈。</p>
<p>十一、病人身大热，反欲得衣者，热在皮肤，寒在骨髓也；身大寒，反不欲近衣者，寒在皮肤，热在骨髓也。</p>
<p>十二、太阳中风，阳浮而阴弱。阳浮者热自发，阴弱者汗自出，啬啬恶寒，淅淅恶风，翕翕发热，鼻鸣干呕者，桂枝汤主之。</p>
<figure class="highlight plaintext"><table><tr><td class="code"><pre><span class="line">桂枝三两（去皮）　芍药三两  甘草二两（炙）  生姜三两（切）　大枣十二枚（擘）</span><br></pre></td></tr></table></figure>

<blockquote>
<p>右五味，㕮咀三味，以水七升，微火煮取三升，去滓，适寒温，服一升。服已须臾，啜热稀粥一升余，以助药力，温覆令一时许，遍身漐漐微似有汗者益佳，不可令汗水流离，病必不除。若一服汗出病差，停后服，不必尽剂。若不汗，更服依前法。又不汗，后服小促其间，半日许令三服尽。若病重者，一日一夜服，周时观之。服一剂尽，病证犹在者，更作服。若汗不出，乃服至二三剂。禁生冷、粘滑、肉面、五辛、酒酪、臭恶等物。</p>
</blockquote>
<p>十三、太阳病，头痛，发热，汗出，恶风，桂枝汤主之。</p>
<p>十四、太阳病，项背强几几，反汗出恶风者，桂枝加葛根汤主之。</p>
<p>桂枝加葛根汤方：</p>
<figure class="highlight plaintext"><table><tr><td class="code"><pre><span class="line">葛根四两  麻黄三两（去节）　桂枝二两（去皮）　芍药三两  生姜三两（切）　甘草二两（炙）  大枣十二枚（擘）    </span><br></pre></td></tr></table></figure>

<blockquote>
<p>右七味，以水一斗，先煮麻黄、葛根，减二升，去上沫，纳诸药，煮取三升，去滓，温服一升，覆取微似汗，不须啜粥。余如桂枝法将息及禁忌。　</p>
</blockquote>
<p>十五、太阳病，下之后，其气上冲者，可与桂枝汤，方用前法；若不上冲者，不得与之。</p>
<p>十六、太阳病三日，已发汗，若吐、若下、若温针，仍不解者，此为坏病，桂枝不中与之也。观其脉证，知犯何逆，随证治之。桂枝本为解肌，若其人脉浮紧，发热汗不出者，不可与之也。常须识此，勿令误也。</p>
<p>十七、若酒客病，不可与桂枝汤，得之则呕，以酒客不喜甘故也。</p>
<p>十八、喘家作桂枝汤，加厚朴、杏子佳。</p>
<p>十九、凡服桂枝吐者，其后必吐脓血也。</p>
<p>二○、太阳病，发汗，遂漏不止，其人恶风，小便难，四肢微急，难以屈伸者，桂枝加附子汤主之。</p>
<figure class="highlight plaintext"><table><tr><td class="code"><pre><span class="line">桂枝三两（去皮）  芍药三两  甘草三两（炙）  生姜三两（切）  大枣十二枚（擘）  附子一枚（炮，去皮，破八片）</span><br></pre></td></tr></table></figure>

<blockquote>
<p>右六味，以水七升，煮取三升，去滓，温服一升。<small>本云桂枝汤，今加附子。将息如前法。</small></p>
</blockquote>
<p>二一、太阳病，下之后，脉促、胸满者，桂枝去芍药汤主之。</p>
<figure class="highlight plaintext"><table><tr><td class="code"><pre><span class="line">桂枝三两（去皮）  甘草二两（炙）  生姜三两（切）  大枣十二枚（擘）</span><br></pre></td></tr></table></figure>

<blockquote>
<p>右四味，以水七升，煮取三升，去滓，温服一升。<small>本云桂枝汤，今去芍药。将息如前法。</small></p>
</blockquote>
<p>二二、若微寒者，桂枝去芍药加附子汤主之。</p>
<figure class="highlight plaintext"><table><tr><td class="code"><pre><span class="line">桂枝三两（去皮）  甘草二两（炙）  生姜三两（切）  大枣十二枚（擘）  附子一枚（炮，去皮，破八片）</span><br></pre></td></tr></table></figure>

<blockquote>
<p>右五味，以水七升，煮取三升，去滓，温服一升。<small>本云桂枝汤，今去芍药加附子。将息如前法。</small></p>
</blockquote>
<p>二三、太阳病，得之八九日，如疟状，发热恶寒，热多寒少，其人不呕，清便欲自可，一日二三度发。脉微缓者，为欲愈也；脉微而恶寒者，此阴阳俱虚，不可更发汗、更下、更吐也；面色反有热色者，未欲解也，以其不能得小汗出，身必痒，宜桂枝麻黄各半汤。</p>
<figure class="highlight plaintext"><table><tr><td class="code"><pre><span class="line">桂枝一两十六铢（去皮）  芍药  生姜（切）  甘草（炙）  麻黄（去节）各一两  大枣四枚（擘）  杏仁二十四枚（汤浸，去皮尖及两仁者）</span><br></pre></td></tr></table></figure>

<blockquote>
<p>右七味，以水五升，先煮麻黄一二沸，去上沫，纳诸药，煮取一升八合，去滓，温服六合。<small>本云桂枝汤三合，麻黄汤三合，并为六合，顿服。将息如上法。</small></p>
</blockquote>
<p>二四、太阳病，初服桂枝汤，反烦不解者，先刺风池、风府，却与桂枝汤则愈。</p>
<p>二五、服桂枝汤，大汗出，脉洪大者，与桂枝汤，如前法；若形似疟，一日再发者，汗出必解，宜桂二麻一汤。</p>
<figure class="highlight plaintext"><table><tr><td class="code"><pre><span class="line">桂枝一两十七铢（去皮）  芍药一两六铢  麻黄十六铢（去节）  生姜一两六铢（切）  杏仁十六个（去皮尖）  甘草一两二铢（炙）  大枣五枚（擘）  </span><br></pre></td></tr></table></figure>

<blockquote>
<p>右七味，以水五升，先煮麻黄一二沸，去上沫，纳诸药，煮取二升，去滓，温服一升，日再服。<small>本云桂枝汤二分，麻黄汤一分，合为二升，分再服，今合为一方，将息如前法。</small></p>
</blockquote>
<p>二六、服桂枝汤，大汗出后，大烦渴不解，脉洪大者，白虎加人参汤主之。</p>
<figure class="highlight plaintext"><table><tr><td class="code"><pre><span class="line">知母六两　石膏一斤（碎，绵裹）　甘草（炙）二两　粳米六合　人参三两</span><br></pre></td></tr></table></figure>

<blockquote>
<p>右五味，以水一斗，煮米熟，汤成去滓，温服一升，日三服。</p>
</blockquote>
<p>二七、太阳病，发热恶寒，热多寒少（脉微弱者，此无阳也，不可发汗），宜桂枝二越婢一汤。</p>
<figure class="highlight plaintext"><table><tr><td class="code"><pre><span class="line">桂枝（去皮）  芍药  麻黄  甘草（炙）各十八铢　大枣四枚（擘）  生姜一两二铢（切）  石膏二十四铢（碎，绵裹）</span><br></pre></td></tr></table></figure>

<blockquote>
<p>右七味，以水五升，煮麻黄一二沸，去上沫，纳诸药，煮取二升，去滓，温服一升。<small>本云当裁为越婢汤、桂枝汤合之，饮一升。今合为一方，桂枝汤二分，越婢汤一分。</small></p>
</blockquote>
<p>二八、服桂枝汤，或下之，仍头项强痛，翕翕发热，无汗，心下满微痛，小便不利者，桂枝去桂加茯芩白术汤主之。</p>
<figure class="highlight plaintext"><table><tr><td class="code"><pre><span class="line">芍药三两　甘草二两（炙）  生姜（切）　茯芩  白术各三两  大枣十二枚（擘）</span><br></pre></td></tr></table></figure>

<blockquote>
<p>右六味，以水八升，煮取三升，去滓，温服一升。小便利则愈。<small>本云桂枝汤，今去桂枝加茯芩、白术。</small></p>
</blockquote>
<p>二九、伤寒，脉浮，自汗出，小便数，心烦，微恶寒，脚挛急，反与桂枝欲攻其表，此误也。得之便厥，咽中干、烦躁吐逆者，作甘草干姜汤与之，以复其阳；若厥愈足温者，更作芍药甘草汤与之，其脚即伸；若胃气不和谵语者，少与调胃承气汤；若重发汗，复加烧针者，四逆汤主之。</p>
<p>甘草干姜汤方：</p>
<figure class="highlight plaintext"><table><tr><td class="code"><pre><span class="line">甘草四两（炙）　干姜二两</span><br></pre></td></tr></table></figure>

<blockquote>
<p>右二味，以水三升，煮取一升五合，去滓，分温再服。</p>
</blockquote>
<p>芍药甘草汤方：</p>
<figure class="highlight plaintext"><table><tr><td class="code"><pre><span class="line">芍药　甘草各四两（炙）</span><br></pre></td></tr></table></figure>

<blockquote>
<p>右二味，以水三升，煮取一升五合，去滓，分温再服。</p>
</blockquote>
<p>调胃承气汤方：</p>
<figure class="highlight plaintext"><table><tr><td class="code"><pre><span class="line">大黄四两（清酒洗）　甘草二两（炙）　芒硝半升</span><br></pre></td></tr></table></figure>

<blockquote>
<p>右三味，以水三升，煮取一升，去滓，纳芒硝，更上火微煮令沸，少少温服之。</p>
</blockquote>
<p>四逆汤方：</p>
<figure class="highlight plaintext"><table><tr><td class="code"><pre><span class="line">甘草二两（炙）　干姜一两半　附子一枚（生用，去皮，破八片）</span><br></pre></td></tr></table></figure>

<blockquote>
<p>右三味，以水三升，煮取一升二合，去滓，分温再服。强人可大附子一枚，干姜三两。</p>
</blockquote>
<p>三○、问曰：证象阳旦，按法治之而增剧，厥逆，咽中干，两胫拘急而谵语。师曰：言夜半手足当温，两脚当伸。后如师言。何以知此？答曰：寸口脉浮而大，浮为风，大为虚，风则生微热，虚则两胫挛，病形象桂枝，因加附子参其间，增桂令汗出，附子温经，亡阳故也。厥逆，咽中干，烦躁，阳明内结，谵语烦乱，更饮甘草干姜汤。夜半阳气还，两足当热，胫尚微拘急，重与芍药甘草汤，尔乃胫伸。以承气汤微溏，则止其谵语，故知病可愈。</p>
<h2 id="辨太阳病脉证并治（中）"><a href="#辨太阳病脉证并治（中）" class="headerlink" title="辨太阳病脉证并治（中）"></a>辨太阳病脉证并治（中）</h2><p>三一、太阳病，项背强几几、无汗、恶风，葛根汤主之。</p>
<figure class="highlight plaintext"><table><tr><td class="code"><pre><span class="line">葛根四两  麻黄三两（去节）  桂枝二两（去皮）  生姜三两（切）　甘草二两（炙）　芍药二两  大枣十二枚（擘）</span><br></pre></td></tr></table></figure>

<blockquote>
<p>右七味，以水一斗，先煮麻黄、葛根减六升，去白沫，纳诸药，煮取三升，去滓，温服一升。覆取微似汗，余如桂枝法将息及禁忌，诸汤皆仿此。</p>
</blockquote>
<p>三二、太阳与阳明合病者，必自下利，葛根汤主之。</p>
<p>三三、太阳与阳明合病者，不下利，但呕者，葛根加半夏汤主之。</p>
<figure class="highlight plaintext"><table><tr><td class="code"><pre><span class="line">葛根四两  麻黄三两（去节）  甘草二两（炙）　芍药二两　桂枝二两（去皮）  生姜三两（切）　半夏半升（洗）　大枣十二枚（擘）</span><br></pre></td></tr></table></figure>

<blockquote>
<p>右八味，以水一斗，先煮葛根、麻黄，减六升，去白沫，纳诸药，煮取三升，去滓，温服一升，覆取微似汗。</p>
</blockquote>
<p>三四、太阳病，桂枝证，医反下之，利遂不止，脉促者，表未解也，喘而汗出者，葛根黄芩黄连汤主之。</p>
<figure class="highlight plaintext"><table><tr><td class="code"><pre><span class="line">葛根半斤　甘草二两（炙）　黄芩三两　黄连三两</span><br></pre></td></tr></table></figure>

<blockquote>
<p>右四味，以水八升，先煮葛根减二升，纳诸药，煮取二升，去滓，分温再服。</p>
</blockquote>
<p>三五、太阳病，头痛发热，身疼腰痛，骨节疼痛，恶风，无汗而喘者，麻黄汤主之。</p>
<figure class="highlight plaintext"><table><tr><td class="code"><pre><span class="line">麻黄三两（去节）　桂枝二两（去皮）　甘草一两（炙）　杏仁七十个（去皮尖）</span><br></pre></td></tr></table></figure>

<blockquote>
<p>右四味，以水九升，先以煮麻黄，减二升，去上沫，纳诸药，煮取二升半，去滓，温服八合，覆取微似汗，不须啜粥。余如桂枝法将息。</p>
</blockquote>
<p>三六、太阳与阳明合病，喘而胸满者，不可下，宜麻黄汤。</p>
<p>三七、太阳病，十日已去，脉浮细而嗜卧者，外已解也。设胸满胁痛者，与小柴胡汤；脉但浮者，与麻黄汤。</p>
<figure class="highlight plaintext"><table><tr><td class="code"><pre><span class="line">柴胡半斤　黄芩　人参　甘草（炙）　生姜（切）各三两　大枣十二枚（擘）　半夏半升（洗）　　</span><br></pre></td></tr></table></figure>

<blockquote>
<p>右七味，以水一斗二升，煮取六升，去滓，再煎取三升，温服一升，日三服。</p>
</blockquote>
<p>三八、太阳中风，脉浮紧，发热恶寒，身疼痛，不汗出而烦躁者，大青龙汤主之。若脉微弱，汗出恶寒者，不可服之；服之则厥逆、筋惕肉瞤，此为逆也。</p>
<p>大青龙汤方：</p>
<figure class="highlight plaintext"><table><tr><td class="code"><pre><span class="line">麻黄六两（去节）  桂枝二两（去皮）  甘草二两（炙）  杏仁四十枚（去皮尖）  生姜三两（切）  大枣十枚（擘）  石膏如鸡子大（碎）</span><br></pre></td></tr></table></figure>

<blockquote>
<p>右七味，以水九升，先煮麻黄，减二升，去上沫，纳诸药，煮取三升，去滓，温服一升，取微似汗。汗出多者，温粉扑之。一服汗者，停后服。若复服，汗多亡阳遂虚，恶风，烦躁，不得眠也。</p>
</blockquote>
<p>三九、伤寒，脉浮缓，身不疼，但重，乍有轻时，无少阴证者，大青龙汤发之。</p>
<p>四○、伤寒表不解，心下有水气，干呕，发热而咳，或渴，或利，或噎，或小便不利、少腹满，或喘者，小青龙汤主之。</p>
<figure class="highlight plaintext"><table><tr><td class="code"><pre><span class="line">麻黄三两（去节）  芍药三两　干姜三两　五味子半升　甘草（炙）三两　桂枝（去皮）三两  半夏半升（洗）　细辛三两　</span><br></pre></td></tr></table></figure>

<blockquote>
<p>右八味，以水一斗，先煮麻黄减二升，去上沫，纳诸药，煮取三升，去滓，温服一升。若渴，去半夏，加栝蒌根三两；若微利，去麻黄，加荛花如一鸡子，熬令赤色；若噎者，去麻黄。加附子一枚炮；若小便不利、少腹满者，去麻黄，加茯苓四两；若喘，去麻黄，加杏仁半升，去皮尖。<small>且荛花不治利，麻黄主喘，今此语反之，疑非仲景意</small>。</p>
</blockquote>
<p>四一、伤寒，心下有水气，咳而微喘，发热不渴。服汤已，渴者，此寒去欲解也。小青龙汤主之。</p>
<p>四二、太阳病，外证未解，脉浮弱者，当以汗解，宜桂枝汤。</p>
<figure class="highlight plaintext"><table><tr><td class="code"><pre><span class="line">桂枝（去皮）　芍药三两   生姜（切）各三两　甘草二两（炙）　大枣十二枚（擘）</span><br></pre></td></tr></table></figure>

<blockquote>
<p>右五味，以水七升，煮取三升，去滓，温服一升。须臾啜热稀粥一升，助药力，取微汗。</p>
</blockquote>
<p>四三、太阳病，下之微喘者，表未解故也，桂枝加厚朴杏子汤主之。</p>
<figure class="highlight plaintext"><table><tr><td class="code"><pre><span class="line">桂枝三两（去皮）  甘草二两（炙 ）　生姜三两（切）  芍药三两  大枣十二枚（擘）  厚朴二两（炙，去皮）  杏仁五十枚（去皮尖）</span><br></pre></td></tr></table></figure>

<blockquote>
<p>右七味，以水七升，微火煮取三升，去滓，温服一升，覆取微似汗。</p>
</blockquote>
<p>四四、太阳病，外证未解，不可下之，下之为逆。欲解外者,宜桂枝汤。</p>
<p>四五、太阳病，先发汗，不解，而复下之，脉浮者不愈。浮为在外，而反下之，故令不愈。今脉浮，故在外，当须解外则愈，宜桂枝汤。</p>
<p>四六、太阳病，脉浮紧，无汗，发热，身疼痛，八九日不解，表证仍在，此当发其汗。服药已微除，其人发烦，目瞑，剧者必衄，衄乃解。所以然者，阳气重故也。麻黄汤主之。</p>
<p>四七、太阳病，脉浮紧，发热，身无汗，自衄者愈。</p>
<p>四八、二阳并病，太阳初得病时，发其汗，汗先出不彻，因转属阳明，续自微汗出，不恶寒。若太阳病证不罢者，不可下，下之为逆，如此可小发汗。设面色缘缘正赤者，阳气怫郁在表，当解之熏之，若发汗不彻，不足言，阳气怫郁不得越，当汗不汗，其人烦躁，不知痛处，乍在腹中，乍在四肢，按之不可得，其人短气但坐，以汗出不彻故也，更发汗则愈。何以知汗出不彻，以脉涩故知也。</p>
<p>四九、脉浮数者，法当汗出而愈。若下之，身重，心悸者，不可发汗，当自汗出乃解。所以然者，尺中脉微，此里虚，须表里实，津液自和，便自汗出愈。</p>
<p>五○、脉浮紧者，法当身疼痛，宜以汗解之。假令尺中迟者，不可发汗。何以知然？以荣气不足，血少故也。</p>
<p>五一、脉浮者，病在表，可发汗，宜麻黄汤。</p>
<p>五二、脉浮而数者，可发汗，宜麻黄汤。</p>
<p>五三、病常自汗出者，此为荣气和。荣气和者，外不谐，以卫气不共荣气谐和故尔，以荣行脉中，卫行脉外，复发其汗，荣卫和则愈，宜桂枝汤。</p>
<p>五四、病人藏无他病，时发热自汗出而不愈者，此卫气不和也，先其时发汗则愈，宜桂枝汤。</p>
<p>五五、伤寒，脉浮紧，不发汗，因致衄者，麻黄汤主之。</p>
<p>五六、伤寒，不大便六七日，头痛有热者，与承气汤；其小便清者，知不在里，仍在表也，当须发汗；若头痛者，必衄，宜桂枝汤。</p>
<p>五七、伤寒发汗，已解，半日许复烦，脉浮数者，可更发汗，宜桂枝汤。</p>
<p>五八、凡病，若发汗，若吐，若下，若亡血，亡津液，阴阳自和者，必自愈。</p>
<p>五九、大下之后，复发汗，小便不利者，亡津液故也，勿治之，得小便利，必自愈。</p>
<p>六○、下之后，复发汗，必振寒，脉微细。所以然者，以内外俱虚故也。</p>
<p>六一、下之后，复发汗，昼日烦躁不得眠，夜而安静，不呕，不渴，无表证，脉沉微，身无大热者，干姜附子汤主之。</p>
<figure class="highlight plaintext"><table><tr><td class="code"><pre><span class="line">干姜一两　附子一枚（生用，去皮，切八片）</span><br></pre></td></tr></table></figure>

<blockquote>
<p>右二味，以水三升，煮取一升，去滓，顿服。</p>
</blockquote>
<p>六二、发汗后，身疼痛，脉沉迟者，桂枝加芍药生姜各一两人参三两新加汤主之。</p>
<figure class="highlight plaintext"><table><tr><td class="code"><pre><span class="line">桂枝三两（去皮）  芍药四两  甘草二两（炙）  人参三两  大枣十二枚（擘）  生姜四两</span><br></pre></td></tr></table></figure>

<blockquote>
<p>右六味，以水一斗二升，煮取三升，去滓，温服一升。<small>本云桂枝汤，今加芍药、生姜、人参。</small></p>
</blockquote>
<p>六三、发汗后，不可更行桂枝汤。汗出而喘，无大热者，可与麻黄杏仁甘草石膏汤。</p>
<figure class="highlight plaintext"><table><tr><td class="code"><pre><span class="line">麻黄四两（去节）　杏仁五十个（去皮尖）　甘草二两（炙）　石膏半斤（碎，绵裹）　</span><br></pre></td></tr></table></figure>

<blockquote>
<p>右四味，以水七升，煮麻黄，减二升，去上沫，纳诸药，煮取二升，去滓，温服一升。</p>
</blockquote>
<p>六四、发汗过多，其人叉手自冒心，心下悸，欲得按者，桂枝甘草汤主之。</p>
<figure class="highlight plaintext"><table><tr><td class="code"><pre><span class="line">桂枝四两（去皮）　甘草二两（炙）</span><br></pre></td></tr></table></figure>

<blockquote>
<p>右二味，以水三升，煮取一升，去滓，顿服。</p>
</blockquote>
<p>六五、发汗后，其人脐下悸者，此欲作奔豚，茯苓桂枝甘草大枣汤主之。</p>
<figure class="highlight plaintext"><table><tr><td class="code"><pre><span class="line">茯苓半斤　桂枝四两（去皮）　甘草三两（炙）　大枣十五枚（擘）</span><br></pre></td></tr></table></figure>

<blockquote>
<p>右四味，以甘澜水一斗，先煮茯苓，减二升，纳诸药，煮取三升，去滓，温服一升，日三服。</p>
</blockquote>
<blockquote>
<p>作甘澜水法：取水二斗，置大盆内，以杓扬之，水上有珠子五六千颗相逐，取用之。</p>
</blockquote>
<p>六六、发汗后，腹胀满者，厚朴生姜半夏甘草人参汤主之。</p>
<figure class="highlight plaintext"><table><tr><td class="code"><pre><span class="line">厚朴半斤（炙，去皮）　生姜半斤（切）　半夏半升（洗）　甘草二两　人参一两</span><br></pre></td></tr></table></figure>

<blockquote>
<p>右五味，以水一斗，煮取三升，去滓，温服一升，日三服。</p>
</blockquote>
<p>六七、伤寒，若吐，若下后，心下逆满，气上冲胸，起则头眩，脉沉紧，发汗则动经，身为振振摇者，茯苓桂枝白术甘草汤主之。</p>
<figure class="highlight plaintext"><table><tr><td class="code"><pre><span class="line">茯苓四两　桂枝三两（去皮）　白术　甘草（炙）各二两</span><br></pre></td></tr></table></figure>

<blockquote>
<p>右四味，以水六升，煮取三升，去滓，分温三服。</p>
</blockquote>
<p>六八、发汗，病未解，反恶寒者，虚故也，芍药甘草附子汤主之。</p>
<figure class="highlight plaintext"><table><tr><td class="code"><pre><span class="line">芍药　甘草（炙）各三两　附子一枚（炮，去皮，破八片）</span><br></pre></td></tr></table></figure>

<blockquote>
<p>右三味，以水五升，煮取一升五合，去滓，分温三服<small>疑非仲景方</small>。</p>
</blockquote>
<p>六九、发汗，若下之，病仍不解，烦躁者，茯苓四逆汤主之。</p>
<figure class="highlight plaintext"><table><tr><td class="code"><pre><span class="line">茯苓四两　人参一两　附子一枚（生用，去皮，破八片）　甘草二两（炙）　干姜一两半</span><br></pre></td></tr></table></figure>

<blockquote>
<p>右五味，以水五升，煮取三升，去滓，温服七合，日二服。</p>
</blockquote>
<p>七○、发汗后，恶寒者，虚故也；不恶寒，但热者，实也，当和胃气，与调胃承气汤。</p>
<figure class="highlight plaintext"><table><tr><td class="code"><pre><span class="line">芒硝半升　甘草二两（炙）　大黄四两（去皮，清酒洗）</span><br></pre></td></tr></table></figure>

<blockquote>
<p>右三味，以水三升，煮取一升，去滓，纳芒硝，更煮两沸，顿服。</p>
</blockquote>
<p>七一、太阳病，发汗后，大汗出，胃中干，烦躁不得眠，欲得饮水者，少少与饮之，令胃气和则愈。若脉浮，小便不利，微热，消渴者，五苓散主之。</p>
<figure class="highlight plaintext"><table><tr><td class="code"><pre><span class="line">猪苓十八铢（去皮）　泽泻一两六铢  白术十八铢　茯苓十八铢   桂枝半两（去皮）</span><br></pre></td></tr></table></figure>

<blockquote>
<p>右五味，捣为散，以白饮和服方寸匕，日三服。多饮暖水，汗出愈。如法将息。</p>
</blockquote>
<p>七二、发汗已，脉浮数，烦渴者，五苓散主之。</p>
<p>七三、伤寒，汗出而渴者，五苓散主之；不渴者，茯苓甘草汤主之。</p>
<figure class="highlight plaintext"><table><tr><td class="code"><pre><span class="line">茯苓二两  桂枝二两（去皮）  甘草一两（炙）  生姜三两（切）</span><br></pre></td></tr></table></figure>

<blockquote>
<p>右四味，以水四升，煮取二升，去滓，分温三服。</p>
</blockquote>
<p>七四、中风，发热六七日，不解而烦，有表里证，渴欲饮水，水入则吐者，名曰水逆，五苓散主之。</p>
<p>七五、未持脉时，病人叉手自冒心。师因教试令咳而不咳者，此必两耳聋无闻也。所以然者，以重发汗，虚故如此。发汗后，饮水多必喘，以水灌之亦喘。</p>
<p>七六、发汗后，水药不得入口为逆。若更发汗，必吐下不止。发汗吐下后，虚烦不得眠，若剧者，必反复颠倒，心中懊憹，栀子豉汤主之；若少气者，栀子甘草豉汤主之；若呕者，栀子生姜豉汤主之。</p>
<p>栀子豉汤方：</p>
<figure class="highlight plaintext"><table><tr><td class="code"><pre><span class="line">栀子十四个（擘）　香豉四合（绵裹）</span><br></pre></td></tr></table></figure>

<blockquote>
<p>右二味，以水四升，先煮栀子得二升半，纳豉，煮取一升半，去滓，分二服。温进一服，得吐者，止后服。</p>
</blockquote>
<p>栀子甘草豉方：</p>
<figure class="highlight plaintext"><table><tr><td class="code"><pre><span class="line">栀子十四个（擘）　甘草二两（炙）　香豉四合（绵裹）</span><br></pre></td></tr></table></figure>

<blockquote>
<p>右三味，以水四升，先煮栀子、甘草得二升半，纳豉，煮取一升半，去滓，分二服。温进一服，得吐者，止后服。</p>
</blockquote>
<p>栀子生姜豉方：</p>
<figure class="highlight plaintext"><table><tr><td class="code"><pre><span class="line">栀子十四个（擘）　生姜五两　香豉四合（绵裹）</span><br></pre></td></tr></table></figure>

<blockquote>
<p>右三味，以水四升，先煮栀子、生姜得二升半，纳豉，煮取一升半，去滓，分二服，温进一服，得吐者，止后服。</p>
</blockquote>
<p>七七、发汗，若下之，而烦热，胸中窒者，栀子豉汤主之。</p>
<p>七八、伤寒五六日，大下之后，身热不去，心中结痛者，未欲解也，栀子豉汤主之。</p>
<p>七九、伤寒下后，心烦腹满，卧起不安者，栀子厚朴汤主之。</p>
<figure class="highlight plaintext"><table><tr><td class="code"><pre><span class="line">栀子十四个（擘）　厚朴四两（炙，去皮）　枳实四枚（水浸，炙令黄）</span><br></pre></td></tr></table></figure>

<blockquote>
<p>右三味，以水三升半，煮取一升半，去滓，分二服，温进一服，得吐者，止后服。</p>
</blockquote>
<p>八○、伤寒，医以丸药大下之，身热不去，微烦者，栀子干姜汤主之。</p>
<figure class="highlight plaintext"><table><tr><td class="code"><pre><span class="line">栀子十四个（擘）　干姜二两</span><br></pre></td></tr></table></figure>

<blockquote>
<p>右二味，以水三升半，煮取一升半，去滓，分二服，温进一服，得吐者，止后服。</p>
</blockquote>
<p>八一、凡用栀子汤，病人旧有微溏者，不可与服之。</p>
<p>八二、太阳病发汗，汗出不解，其人仍发热，心下悸，头眩，身瞤动，振振欲擗地者，真武汤主之。</p>
<figure class="highlight plaintext"><table><tr><td class="code"><pre><span class="line">茯苓　芍药　生姜（切）各三两　白术二两　附子一枚（炮，去皮，破八片）</span><br></pre></td></tr></table></figure>

<blockquote>
<p>右五味，以水八升，煮取三升，去滓，温服七合，日三服。</p>
</blockquote>
<p>八三、咽喉干燥者，不可发汗。</p>
<p>八四、淋家，不可发汗，发汗必便血。</p>
<p>八五、疮家，虽身疼痛，不可发汗，汗出则痉。</p>
<p>八六、衄家，不可发汗，汗出必额上陷，脉急紧，直视不能眴，不得眠。</p>
<p>八七、亡血家，不可发汗，发汗则寒栗而振。</p>
<p>八八、汗家，重发汗，必恍惚心乱，小便已阴疼，与禹余粮丸。</p>
<p>八九、病人有寒，复发汗，胃中冷，必吐蛔。</p>
<p>九○、本发汗而复下之，此为逆也；若先发汗,治不为逆。本先下之而反汗之，为逆，若先下之，治不为逆。</p>
<p>九一、伤寒，医下之，续得下利清谷不止，身疼痛者，急当救里；清便自调者，急当救表。救里，宜四逆汤。救表，宜桂枝汤。</p>
<p>九二、病发热头痛，脉反沉，若不差，身体疼痛，当救其里，宜四逆汤。</p>
<figure class="highlight plaintext"><table><tr><td class="code"><pre><span class="line">甘草二两（炙）　干姜一两半　附子一枚（生用，去皮，破八片）</span><br></pre></td></tr></table></figure>

<blockquote>
<p>右三味，以水三升，煮一升二合，去滓，分温再服。强人可大附子一枚、干姜三两。</p>
</blockquote>
<p>九三、太阳病，先下而不愈，因复发汗，以此表里俱虚，其人因致冒，冒家汗出自愈。所以然者，汗出表和故也；里未和，然后复下之。</p>
<p>九四、太阳病未解，脉阴阳俱停，必先振栗，汗出而解；但阳脉微者，先汗出而解；但阴脉微者，下之而解。若欲下之，宜调胃承气汤。</p>
<p>九五、太阳病，发热汗出者，此为荣弱卫强，故使汗出，欲救邪风者，宜桂枝汤。</p>
<p>九六、伤寒五六日，中风，往来寒热，胸胁苦满，嘿嘿不欲饮食，心烦喜呕，或胸中烦而不呕，或渴，或腹中痛，或胁下痞硬，或心下悸、小便不利，或不渴、身有微热，或咳者，小柴胡汤主之。</p>
<figure class="highlight plaintext"><table><tr><td class="code"><pre><span class="line">柴胡半斤　黄芩三两　人参三两  半夏半升（洗）　甘草三两（炙）　生姜三两（切）　大枣十二枚（擘）</span><br></pre></td></tr></table></figure>

<blockquote>
<p>右七味，以水一斗二升，煮取六升，去滓，再煎取三升，温服一升，日三服。若胸中烦而不呕者，去半夏、人参，加栝楼实一枚。若渴，去半夏，加人参合前成四两半，栝楼根四两。若腹中痛者，去黄芩，加芍药三两。若胁下痞硬，去大枣，加牡蛎四两。若心下悸，小便不利者，去黄芩，加茯苓四两。若不渴，外有微热者，去人参，加桂枝三两，温覆微汗愈。若咳者，去人参、大枣、生姜，加五味子半升，干姜二两。</p>
</blockquote>
<p>九七、血弱气尽，腠里开，邪气因入，与正气相搏，结于胁下，正邪分争，往来寒热，休作有时，默默不欲饮食，藏府相连，其痛必下，邪高痛下，故使呕也，小柴胡汤主之。服柴胡汤已，渴者属阳明，以法治之。</p>
<p>九八、得病六七日，脉迟浮弱，恶风寒，手足温，医二三下之，不能食，而胁下满痛，面目及身黄，颈项强，小便难者，与柴胡汤，后必下重；本渴饮水而呕者，柴胡不中与也，食谷者哕。</p>
<p>九九、伤寒四五日，身热恶风，颈项强，胁下满，手足温而渴者，小柴胡汤主之。</p>
<p>一○○、伤寒，阳脉涩，阴脉弦，法当腹中急痛，先与小建中汤；不差者，小柴胡汤主之。</p>
<p>小建中汤方：</p>
<figure class="highlight plaintext"><table><tr><td class="code"><pre><span class="line">桂枝三两（去皮）　芍药六两　生姜三两（切）　大枣十二枚（擘）　甘草二两（炙）　胶饴一升</span><br></pre></td></tr></table></figure>

<blockquote>
<p>右六味，以水七升，煮取三升，去滓，纳饴，更上微火消解，温服一升，日三服。呕家不可用建中汤，以甜故也。</p>
</blockquote>
<p>一○一、伤寒中风，有柴胡证，但见一证便是，不必悉具。凡柴胡汤证而下之，若柴胡证不罢者，复与柴胡汤，必蒸蒸而振，却复发热汗出而解。</p>
<p>一○二、伤寒二三日，心中悸而烦者，小建中汤主之。</p>
<p>一○三、太阳病，经过十余日，反二三下之，后四五日，柴胡证仍在者，先与小柴胡汤；呕不止，心下急，郁郁微烦者，为未解也，与大柴胡汤下之则愈。</p>
<figure class="highlight plaintext"><table><tr><td class="code"><pre><span class="line">柴胡半斤　黄芩三两　芍药三两　半夏半升（洗）　生姜五两（切）　枳实四枚（炙）　大枣十二枚（擘）</span><br></pre></td></tr></table></figure>

<blockquote>
<p>右七味，以水一斗二升，煮取六升，去滓，再煎，温服一升，日三服。<small>一方，加大黄二两，若不加，恐不为大柴胡汤</small></p>
</blockquote>
<p>一○四、伤寒十三日，不解，胸胁满而呕，日晡所发潮热。已而微利，此本柴胡证，下之以不得利，今反利者，知医以丸药下之，此非其治也。潮热者，实也。先宜服小柴胡汤以解外，后以柴胡加芒硝汤主之。</p>
<figure class="highlight plaintext"><table><tr><td class="code"><pre><span class="line">柴胡二两十六铢　黄芩一两　人参一两　甘草一两（炙）　生姜一两（切）　半夏二十铢（本云五枚，洗）　大枣四枚（擘）　芒硝二两　</span><br></pre></td></tr></table></figure>

<blockquote>
<p>右八味，以水四升，煮取二升，去滓，纳芒硝，更煮微沸，分温再服。不解，更作。</p>
</blockquote>
<p>一○五、伤寒十三日，过经谵语者，以有热也，当以汤下之。若小便利者，大便当硬，而反下利，脉调和者，知医以丸药下之，此非其治也。若自下利者，脉当微厥，今反和者，此为内实也，调胃承气汤主之。　</p>
<p>一○六、太阳病不解，热结膀胱，其人如狂，血自下，下者愈。其外不解者，尚未可攻，当先解其外；外解已，但少腹急结者，乃可攻之，宜桃核承气汤。</p>
<figure class="highlight plaintext"><table><tr><td class="code"><pre><span class="line">桃仁五十个（去皮尖）　大黄四两　桂枝二两（去皮）　甘草二两（炙）　芒硝二两</span><br></pre></td></tr></table></figure>

<blockquote>
<p>右五味，以水七升，煮取二升半，去滓，纳芒硝，更上火微沸，下火，先食温服五合，日三服，当微利。</p>
</blockquote>
<p>一○七、伤寒八九日，下之，胸满烦惊，小便不利，谵语，一身尽重，不可转侧者，柴胡加龙骨牡蛎汤主之。</p>
<figure class="highlight plaintext"><table><tr><td class="code"><pre><span class="line">柴胡四两　龙骨　黄芩　生姜（切）　铅丹　人参　桂枝（去皮）　茯苓各一两半　半夏二合半（洗）　大黄二两　牡蛎一两半（熬）　大枣六枚（擘）</span><br></pre></td></tr></table></figure>

<blockquote>
<p>右十二味，以水八升，煮取四升，纳大黄，切如棋子，更煮一两沸，去滓，温服一升。本去：柴胡汤，今加龙骨等。</p>
</blockquote>
<p>一○八、伤寒腹满谵语，寸口脉浮而紧，此肝乘脾也，名曰纵，刺期门。</p>
<p>一○九、伤寒发热，啬啬恶寒，大渴欲饮水，其腹必满，自汗出、小便利，其病欲解，此肝乘肺也，名曰横，刺期门。</p>
<p>一一○、太阳病二日，反躁，凡熨其背而大汗出，大热入胃，胃中水竭，躁烦，必发谵语。十余日，振栗自下利者，此为欲解也。故其汗从腰以下不得汗，欲小便不得，反呕，欲失溲，足下恶风，大便硬，小便当数而反不数及不多；大便已，头卓然而痛，其人足心必热，谷气下流故也。</p>
<p>一一一、太阳病中风，以火劫发汗，邪风被火热，血气流溢，失其常度，两阳相熏灼，其身发黄。阳盛则欲衄，阴虚小便难，阴阳俱虚竭，身体则枯燥，但头汗出，齐颈而还，腹满、微喘、口干、咽烂，或不大便，久则谵语，甚者至哕、手足躁扰、捻衣摸床。小便利者，其人可治。</p>
<p>一一二、伤寒脉浮，医以火迫劫之，亡阳，必惊狂，卧起不安者，桂枝去芍药加蜀漆龙骨牡蛎救逆汤主之。</p>
<figure class="highlight plaintext"><table><tr><td class="code"><pre><span class="line">桂枝三两（去皮）　甘草二两（炙）　生姜三两　大枣十二枚　牡蛎五两（熬）　蜀漆三两（洗去腥）　龙骨四两</span><br></pre></td></tr></table></figure>

<blockquote>
<p>右七味，以水一斗二升，先煮蜀漆，减二升，纳诸药，煮取三升，去滓，温服一升。<small>本云桂枝汤，今去芍药加蜀漆、牡蛎、龙骨。</small></p>
</blockquote>
<p>一一三、形作伤寒，其脉不弦紧而弱，弱者必渴。被火必谵语。弱者发热脉浮，解之当汗出愈。</p>
<p>一一四、太阳病，以火熏之，不得汗，其人必躁；到经不解，必圊血，名为火邪。</p>
<p>一一五、脉浮热甚，而反灸之，此为实。实以虚治，因火而动，必咽燥吐血。</p>
<p>一一六、微数之脉，慎不可灸。因火为邪，则为烦逆，追虚逐实，血散脉中，火气虽微，内攻有力，焦骨伤筋，血难复也。脉浮，宜以汗解，用火灸之，邪无从出，因火而盛；病从腰以下必重而痹，名火逆也。欲自解者，必当先烦，烦乃有汗而解，何以知之？脉浮，故知汗出解。</p>
<p>一一七、烧针令其汗，针处被寒，核起而赤者，必发奔豚。气从少腹上冲心者，炙其核上各一壮，再与桂枝加桂汤，更加桂枝二两也。</p>
<figure class="highlight plaintext"><table><tr><td class="code"><pre><span class="line">桂枝五两（去皮）　芍药三两　生姜三两（切）　甘草二两（炙）　大枣十二枚（擘）</span><br></pre></td></tr></table></figure>

<blockquote>
<p>右五味，以水七升，煮取三升，去滓，温服一升。<small>本云桂枝汤，今加桂枝满五两，所以加桂者，以能泄奔豚气也。</small></p>
</blockquote>
<p>一一八、火逆下之，因烧针烦躁者，桂枝甘草加龙骨牡蛎汤主之。</p>
<figure class="highlight plaintext"><table><tr><td class="code"><pre><span class="line">桂枝一两（去皮）　甘草二两（炙）　牡蛎二两（熬）　龙骨二两</span><br></pre></td></tr></table></figure>

<blockquote>
<p>右四味，以水五升，煮取二升半，去滓，温服八合，日三服。</p>
</blockquote>
<p>一一九、太阳伤寒者，加温针，必惊也。</p>
<p>一二○、太阳病，当恶寒发热，今自汗出，反不恶寒发热，关上脉细数者，以医吐之过也。一二日吐之者，腹中饥、口不能食；三四日吐之者，不喜糜粥，欲食冷食，朝食暮吐，以医吐之所致也，此为小逆。</p>
<p>一二一、太阳病，吐之，但太阳病当恶寒，今反不恶寒，不欲近衣，此为吐之内烦也。</p>
<p>一二二、病人脉数，数为热，当消谷引食，而反吐者，此以发汗，令阳气微，膈气虚，脉乃数也。数为客热，不能消谷，以胃中虚冷，故吐也。</p>
<p>一二三、太阳病，过经十余日，心下温温欲吐而胸中痛，大便反溏，腹微满，郁郁微烦。先此时自极吐下者，与调胃承气汤；若不尔者，不可与。但欲呕、胸中痛、微溏者，此非柴胡证，以呕故知极吐下也。</p>
<p>一二四、太阳病六七日，表证仍在，脉微而沉，反不结胸，其人发狂者，以热在下焦，少腹当硬满，小便自利者，下血乃愈。所以然者，以太阳随经瘀热在里故也，抵当汤主之。</p>
<figure class="highlight plaintext"><table><tr><td class="code"><pre><span class="line">水蛭（熬）　虻虫各三十个（去翅足，熬）　桃仁二十个（去皮尖）　大黄三两（酒洗）</span><br></pre></td></tr></table></figure>

<blockquote>
<p>右四味，以水五升，煮取三升，去滓，温服一升，不下，更服。</p>
</blockquote>
<p>一二五、太阳病，身黄、脉沉结、少腹硬、小便不利者，为无血也；小便自利，其人如狂者，血证谛也，抵当汤主之。</p>
<p>一二六、伤寒有热，少腹硬，应小便不利，今反利者，为有血也，当下之，不可余药，宜抵当丸。</p>
<figure class="highlight plaintext"><table><tr><td class="code"><pre><span class="line">水蛭二十个（熬）　虻虫二十个（去翅足，熬）　桃仁二十五个（去皮尖）　大黄三两</span><br></pre></td></tr></table></figure>

<blockquote>
<p>右四味，捣分四丸，以水一升，煮一丸，取七合服之。晬时当下血，若不下者，更服。</p>
</blockquote>
<p>一二七、太阳病，小便利者，以饮水多，必心下悸；小便少者，必苦里急也。</p>
<h2 id="辨太阳病脉证并治（下）"><a href="#辨太阳病脉证并治（下）" class="headerlink" title="辨太阳病脉证并治（下）"></a>辨太阳病脉证并治（下）</h2><p>一二八、问曰：病有结胸，有藏结，其状何如？答曰：按之痛，寸脉浮，关脉沉，名曰结胸也。</p>
<p>一二九、何谓藏结？答曰：如结胸状，饮食如故，时时下利，寸脉浮，关脉小细沉紧，名曰藏结。舌上白苔滑者，难治。</p>
<p>一三○、藏结无阳证，不往来寒热，其人反静，舌上苔滑者，不可攻也。</p>
<p>一三一、病发于阳，而反下之，热入因作结胸；病发于阴，而反下之，因作痞也。所以成结胸者，以下之太早故也。结胸者，项亦强，如柔痉状，下之则和，宜大陷胸丸。</p>
<figure class="highlight plaintext"><table><tr><td class="code"><pre><span class="line">大黄半斤　葶苈子半升(熬) 　芒硝半升　杏仁半升(去皮尖，熬黑)</span><br></pre></td></tr></table></figure>

<blockquote>
<p>右四味，捣筛二味，纳杏仁、芒硝合研如脂，和散。取如弹丸一枚，别捣甘遂末一钱匕，白蜜二合，水二升，煮取一升，温服之，一宿乃下；如不下，更服，取下为效；禁如药法。</p>
</blockquote>
<p>一三二、结胸证，其脉浮大者，不可下，下之则死。</p>
<p>一三三、结胸证悉俱，烦躁者亦死。</p>
<p>一三四、太阳病，脉浮而动数，浮则为风，数则为热，动则为痛，数则为虚。头痛发热，微盗汗出，而反恶寒者，表未解也。医反下之，动数变迟，膈内拒痛，胃中空虚，客气动膈，短气躁烦，心中懊憹，阳气内陷，心下因硬，则为结胸，大陷胸汤主之。若不结胸，但头汗出，余处无汗，齐颈而还，小便不利，身必发黄。</p>
<p>大陷胸汤方：</p>
<figure class="highlight plaintext"><table><tr><td class="code"><pre><span class="line">大黄六两（去皮）　芒硝一升　甘遂一钱匕</span><br></pre></td></tr></table></figure>

<blockquote>
<p>右三味，以水六升，先煮大黄取二升，去滓，纳芒硝，煮一两沸，纳甘遂末，温服一升。得快利，止后服。</p>
</blockquote>
<p>一三五、伤寒六七日，结胸热实，脉沉而紧，心下痛，按之石硬者，大陷胸汤主之。</p>
<p>一三六、伤寒十余日，热结在里，复往来寒热者，与大柴胡汤；但结胸，无大热者，此为水结在胸胁也，但头微汗出者，大陷胸汤主之。</p>
<p>大柴胡汤方：</p>
<figure class="highlight plaintext"><table><tr><td class="code"><pre><span class="line">柴胡半斤　枳实四枚（炙）　生姜五两（切）　黄芩三两　芍药三两　半夏半升（洗）　大枣十二枚（擘）</span><br></pre></td></tr></table></figure>

<blockquote>
<p>右七味，以水一斗二升，煮取六升，去滓，再煎，温服一升，日三服。<small>一方加大黄二两，若不加，恐不名大柴胡汤。</small></p>
</blockquote>
<p>一三七、太阳病，重发汗而复下之，不大便五六日，舌上燥而渴，日晡所少有潮热，从心下至少腹硬满而痛，手不可近者，大陷胸汤主之。</p>
<p>一三八、小结胸病，正在心下，按之痛，脉浮滑者，小陷胸汤主之。</p>
<figure class="highlight plaintext"><table><tr><td class="code"><pre><span class="line">黄连一两　半夏半升（洗）　栝蒌实大者一枚</span><br></pre></td></tr></table></figure>

<blockquote>
<p>右三味，以水六升，先煮栝蒌，取三升，去滓，纳诸药，煮取二升，去滓，分温三服。</p>
</blockquote>
<p>一三九、太阳病二三日，不能卧，但欲起，心下必结，脉微弱者，此本有寒分也。反下之，若利止，必作结胸；未止者，四日复下之，此作协热利也。</p>
<p>一四○、太阳病，下之，其脉促，不结胸者，此为欲解也；脉浮者，必结胸；脉紧者，必咽痛；脉弦者，必两胁拘急；脉细数者，头痛未止；脉沉紧者，必欲呕；脉沉滑者，协热利；脉浮滑者，必下血。</p>
<p>一四一、病在阳，应以汗解之，反以冷水潠之，若灌之，其热被劫不得去，弥更益烦，肉上粟起，意欲饮水，反不渴者，服文蛤散；若不差者，与五苓散。寒实结胸，无热证者，与三物小陷胸汤，白散亦可服。</p>
<p>文蛤散方：</p>
<figure class="highlight plaintext"><table><tr><td class="code"><pre><span class="line">文蛤五两</span><br></pre></td></tr></table></figure>

<blockquote>
<p>右一味，为散，以沸汤和一方寸匕服，汤用五合。</p>
</blockquote>
<p>五苓散方：</p>
<figure class="highlight plaintext"><table><tr><td class="code"><pre><span class="line">猪苓十八铢（去黑皮）　白术十八铢　泽泻一两六钱　茯苓十八铢　桂枝半两（去皮）</span><br></pre></td></tr></table></figure>

<blockquote>
<p>右五味，为散，更于臼中杵之，白饮和方寸匕服之，日三服。多饮暖水，汗出愈。</p>
</blockquote>
<p>白散方：</p>
<figure class="highlight plaintext"><table><tr><td class="code"><pre><span class="line">桔梗三分　巴豆一分（去皮心，熬黑，研如脂） 贝母三分</span><br></pre></td></tr></table></figure>

<blockquote>
<p>右三味，为散，纳巴豆，更于臼中杵之，以白饮和服，强人半钱匕，羸者减之。病在膈上必吐，在膈下必利。不利，进热粥一杯；利过不止，进冷粥一杯。身热皮粟不解，欲引衣自覆。若以水潠之、洗之，益令热劫不得出，当汗而不汗则烦。假令汗出已，腹中痛，与芍药三两如上法。</p>
</blockquote>
<p>一四二、太阳与少阳并病，头项强痛，或眩冒，时如结胸，心下痞硬者，当刺大椎第一间、肺俞、肝俞，慎不可发汗，发汗则谵语、脉弦，五日谵语不止，当刺期门。</p>
<p>一四三、妇人中风，发热恶寒，经水适来，得之七八日，热除而脉迟身凉，胸胁下满如结胸状，谵语者，此为热入血室也，当刺期门，随其实而取之。</p>
<p>一四四、妇人中风七八日，续得寒热，发作有时，经水适断者，此为热入血室，其血必结，故使如疟状，发作有时，小柴胡汤主之。</p>
<figure class="highlight plaintext"><table><tr><td class="code"><pre><span class="line">柴胡半斤　黄芩三两　人参三两　半夏半升（洗）　甘草三两（炙） 生姜三两（切）　大枣十二枚（擘）</span><br></pre></td></tr></table></figure>

<blockquote>
<p>右七味，以水一斗二升，煮取六升，去滓，再煎取三升，温服一升，日三服。</p>
</blockquote>
<p>一四五、妇人伤寒，发热，经水适来，昼日明了，暮则谵语如见鬼状者，此为热入血室，无犯胃气及上二焦，必自愈。</p>
<p>一四六、伤寒六七日，发热，微恶寒，支节烦疼，微呕，心下支结，外证未去者，柴胡桂枝汤主之。</p>
<figure class="highlight plaintext"><table><tr><td class="code"><pre><span class="line">桂枝一两半（去皮）　黄芩一两半　人参一两半　甘草一两（炙）　半夏二合半（洗）　芍药一两半　大枣六枚（擘）　生姜一两半（切）　柴胡四两</span><br></pre></td></tr></table></figure>

<blockquote>
<p>右九味，以水七升，煮取三升，去滓，温服一升。<small>本云人参汤，作如桂枝法，加半夏、柴胡、黄芩；复如柴胡法，今用人参，作半剂。</small></p>
</blockquote>
<p>一四七、伤寒五六日，已发汗而复下之，胸胁满微结，小便不利，渴而不呕，但头汗出，往来寒热，心烦者，此为未解也，柴胡桂枝干姜汤主之。</p>
<figure class="highlight plaintext"><table><tr><td class="code"><pre><span class="line">柴胡半斤　桂枝三两（去皮）　干姜二两　栝蒌根四两  黄芩三两　牡蛎二两（熬）　甘草二两（炙）</span><br></pre></td></tr></table></figure>

<blockquote>
<p>右七味，以水一斗二升，煮取六升。去滓，再煎取三升，温服一升，日三服。初服微烦，复服，汗出便愈。</p>
</blockquote>
<p>一四八、伤寒五六日，头汗出，微恶寒，手足冷，心下满，口不欲食，大便硬，脉弦细者，此为阳微结，必有表，复有里也。脉沉，亦在里也。汗出，为阳微。假令纯阴结，不得复有外证，悉入在里；此为半在里半在外也。脉虽沉紧，不得为少阴病，所以然者，阴不得有汗，今头汗出，故知非少阴也。可与小柴胡汤。设不了了者，得屎而解。</p>
<p>一四九、伤寒五六日，呕而发热者，柴胡汤证具，而以他药下之，柴胡证仍在者，复与柴胡汤。此虽已下之，不为逆，必蒸蒸而振，却发热汗出而解。若心下满而硬痛者，此为结胸也，大陷胸汤主之；但满而不痛者，此为痞，柴胡不中与之，宜半夏泻心汤。</p>
<figure class="highlight plaintext"><table><tr><td class="code"><pre><span class="line">半夏半升（洗）　黄芩 干姜　人参　甘草（炙）各三两　黄连一两　大枣十二枚（擘）</span><br></pre></td></tr></table></figure>

<blockquote>
<p>右七味，以水一斗，煮取六升，去滓，再煎取三升，温服一升，日三服。须大陷胸汤者，方用前法。</p>
</blockquote>
<p>一五○、太阳少阳并病，而反下之，成结胸，心下硬，下利不止，水浆不下，其人心烦。</p>
<p>一五一、脉浮而紧，而复下之，紧反入里，则作痞，按之自满，但气痞耳。</p>
<p>一五二、太阳中风，下利呕逆，表解者，乃可攻之。其人漐漐汗出，发作有时。头痛，心下痞硬满，引胁下痛，干呕短气，汗出不恶寒者，此表解里未和也，十枣汤主之。</p>
<figure class="highlight plaintext"><table><tr><td class="code"><pre><span class="line">芫花（熬）　甘遂　大戟</span><br></pre></td></tr></table></figure>

<blockquote>
<p>右三味，等分，各别捣为散。以水一升半，先煮大枣肥者十枚，取八合去滓，纳药末。强人服一钱匕，羸人服半钱，温服之，平旦服。若下少，病不除者，明日更服加半钱，得快下利后，糜粥自养。</p>
</blockquote>
<p>一五三、太阳病，医发汗，遂发热恶寒；因复下之，心下痞。表里俱虚，阴阳气并竭，无阳则阴独。复加烧针，因胸烦，面色青黄，肤瞤者，难治；今色微黄，手足温者，易愈。</p>
<p>一五四、心下痞，按之濡，其脉关上浮者，大黄黄连泻心汤主之。</p>
<figure class="highlight plaintext"><table><tr><td class="code"><pre><span class="line">大黄二两　黄连一两</span><br></pre></td></tr></table></figure>

<blockquote>
<p>右二味，以麻沸汤二升渍之须臾，绞去滓，分温再服。</p>
</blockquote>
<p>一五五、心下痞，而复恶寒、汗出者，附子泻心汤主之。</p>
<figure class="highlight plaintext"><table><tr><td class="code"><pre><span class="line">大黄二两　黄连一两　黄芩一两　附子一两（炮，去皮破，别煮取汁）</span><br></pre></td></tr></table></figure>

<blockquote>
<p>右四味，切三味，以麻沸汤二升渍之须臾，绞去汁，纳附子汁，分温再服。</p>
</blockquote>
<p>一五六、本以下之，故心下痞；与泻心汤，痞不解，其人渴而口燥烦，小便不利者，五苓散主之。<small>一方云：忍之一日乃愈。</small></p>
<p>一五七、伤寒汗出，解之后，胃中不和，心下痞硬，干噫食臭，胁下有水气，腹中雷鸣，下利者，生姜泻心汤主之。</p>
<figure class="highlight plaintext"><table><tr><td class="code"><pre><span class="line">生姜四两（切）　甘草三两（炙）　人参三两　干姜一两　黄芩三两　半夏半升（洗）　黄连一两　大枣十二枚（擘）</span><br></pre></td></tr></table></figure>

<blockquote>
<p>右八味，以水一斗，煮取六升，去滓，再煎取三升，温服一升，日三服。<small>附子泻心汤，本云加附子，半夏泻心汤，甘草泻心汤，同体别名耳。生姜泻心汤，本云理中人参黄芩汤，去桂枝、术，加黄连，并泻肝法。</small></p>
</blockquote>
<p>一五八、伤寒中风，医反下之，其人下利，日数十行，谷不化，腹中雷鸣，心下痞硬而满，干呕，心烦不得安。医见心下痞，谓病不尽，复下之，其痞益甚，此非结热，但以胃中虚，客气上逆，故使硬也，甘草泻心汤主之。</p>
<figure class="highlight plaintext"><table><tr><td class="code"><pre><span class="line">甘草四两（炙）　黄芩三两　干姜三两　半夏半升（洗）　大枣十二枚（擘）　黄连一两</span><br></pre></td></tr></table></figure>

<blockquote>
<p>右六味，以水一斗，煮取六升，去滓，再煎取三升，温服一升，日三服。</p>
</blockquote>
<p>一五九、伤寒，服汤药，下利不止，心下痞硬。服泻心汤已，复以他药下之，利不止。医以理中与之，利益甚。理中者，理中焦，此利在下焦，赤石脂禹余粮汤主之。复不止者，当利其小便。</p>
<p>赤石脂禹余粮汤：</p>
<figure class="highlight plaintext"><table><tr><td class="code"><pre><span class="line">赤石脂一斤（碎）　太一禹余粮一斤（碎）</span><br></pre></td></tr></table></figure>

<blockquote>
<p>右二味，以水六升，煮取二升，去滓，分温三服。</p>
</blockquote>
<p>一六○、伤寒吐下后，发汗，虚烦，脉甚微，八九日心下痞硬，胁下痛，气上咽喉，眩冒，经脉动惕者，久而成痿。</p>
<p>一六一、伤寒发汗，若吐、若下，解后，心下痞硬，噫气不除者，旋复代赭汤主之。</p>
<figure class="highlight plaintext"><table><tr><td class="code"><pre><span class="line">旋复花三两　人参二两　生姜五两　代赭一两　甘草三两（炙）　半夏半升（洗）　大枣十二枚（擘）</span><br></pre></td></tr></table></figure>

<blockquote>
<p>右七味，以水一斗，煮取六升，去滓，再煎取三升，温服一升，日三服。</p>
</blockquote>
<p>一六二、下后，不可更行桂枝汤。若汗出而喘，无大热者，可与麻黄杏子甘草石膏汤。</p>
<figure class="highlight plaintext"><table><tr><td class="code"><pre><span class="line">麻黄四两　杏仁五十个（去皮尖）　甘草二两（炙）　石膏半斤（碎、绵裹）</span><br></pre></td></tr></table></figure>

<blockquote>
<p>右四味，以水七升，先煮麻黄，减二升，去白沫，纳诸药，煮取三升，去滓，温服一升。</p>
</blockquote>
<p>一六三、太阳病，外证未除而数下之，遂协热而利，利下不止，心下痞硬，表里不解者，桂枝人参汤主之。</p>
<figure class="highlight plaintext"><table><tr><td class="code"><pre><span class="line">桂枝四两（别切）　甘草四两（炙）　白术三两　人参三两　干姜三两　</span><br></pre></td></tr></table></figure>

<blockquote>
<p>右五味，以水九升，先煎四味，取五升；纳桂，更煮取三升，去滓。温服一升，日再夜一服。</p>
</blockquote>
<p>一六四、伤寒大下后，复发汗，心下痞，恶寒者，表未解也，不可攻痞，当先解表，表解乃可攻痞，解表，宜桂枝汤；攻痞，宜大黄黄连泻心汤。</p>
<p>一六五、伤寒发热，汗出不解，心中痞硬，呕吐而下利者，大柴胡汤主之。</p>
<p>一六六、病如桂枝证，头不痛，项不强，寸脉微浮，胸中痞硬，气上冲喉咽不得息者，此为胸有寒也，当吐之，宜瓜蒂散。</p>
<figure class="highlight plaintext"><table><tr><td class="code"><pre><span class="line">瓜蒂一分（熬黄）　赤小豆一分</span><br></pre></td></tr></table></figure>

<blockquote>
<p>右二味，各别捣筛，为散已，合治之，取一钱匕，以香豉一合，用热汤七合，煮作稀糜，去滓。取汁合散，温顿服之。不吐者，少少加。得快吐，乃止。诸亡血虚家，不可与瓜蒂散。</p>
</blockquote>
<p>一六七、病胁下素有痞，连在脐旁，痛引少腹入阴筋者，此名藏结，死。</p>
<p>一六八、伤寒，若吐若下后，七八日不解，热结在里，表里俱热，时时恶风，大渴，舌上干燥而烦，欲饮水数升者，白虎加人参汤主之。</p>
<figure class="highlight plaintext"><table><tr><td class="code"><pre><span class="line">知母六两　石膏一斤（碎）　甘草二两（炙） 人参二两　粳米六合</span><br></pre></td></tr></table></figure>

<blockquote>
<p>右五味，以水一斗，煮米熟汤成，去滓，温服一升，日三服。此方立夏后立秋前，乃可服，立秋后不可服，正月二月三月尚凛冷，亦不可与服之，与之则呕利而腹痛，诸亡血虚家，亦不可与，得之则腹痛利者，但可温之，当愈。</p>
</blockquote>
<p>一六九、伤寒，无大热，口燥渴，心烦，背微恶寒者，白虎加人参汤主之。</p>
<p>一七○、伤寒，脉浮，发热无汗，其表不解，不可与白虎汤；渴欲饮水无表证者，白虎加人参汤主之。</p>
<p>一七一、太阳少阳并病，心下硬，颈项强而眩者，当刺大椎、肺俞、肝俞，慎勿下之。</p>
<p>一七二、太阳与少阳合病，自下利者，与黄芩汤；若呕者，黄芩加半夏生姜汤主之。</p>
<p>黄芩汤方：</p>
<figure class="highlight plaintext"><table><tr><td class="code"><pre><span class="line">黄芩三两　芍药二两　甘草二两（炙）　大枣十二枚（擘）</span><br></pre></td></tr></table></figure>

<blockquote>
<p>右四味，以水一斗，煮取三升，去滓，温服一升，日再夜一服。</p>
</blockquote>
<p>黄芩加半夏生姜汤方：</p>
<figure class="highlight plaintext"><table><tr><td class="code"><pre><span class="line">黄芩三两　芍药二两　甘草二两（炙）　大枣十二枚（擘）　半夏半升（洗）　生姜一两半（一方三两，切）</span><br></pre></td></tr></table></figure>

<blockquote>
<p>右六味，以水一斗，煮取三升，去滓，温服一升，日再夜一服。</p>
</blockquote>
<p>一七三、伤寒，胸中有热，胃中有邪气，腹中痛，欲呕吐者，黄连汤主之。</p>
<figure class="highlight plaintext"><table><tr><td class="code"><pre><span class="line">黄连三两　甘草三两（炙）　干姜三两　桂枝三两（去皮）　人参二两　半夏半升（洗）　大枣十二枚（擘）</span><br></pre></td></tr></table></figure>

<blockquote>
<p>右七味，以水一斗，煮取六升，去滓，温服，昼三、夜二。</p>
</blockquote>
<p>一七四、伤寒八九日，风湿相搏，身体疼烦，不能自转侧，不呕不渴，脉浮虚而涩者，桂枝附子汤主之；若其人大便硬、小便自利者，去桂加白术汤主之。</p>
<p>桂枝附子汤方：</p>
<figure class="highlight plaintext"><table><tr><td class="code"><pre><span class="line">桂枝四两（去皮）　附子三枚（炮，去皮，破）　生姜三两（切）　大枣十二枚（擘）　甘草二两（炙）</span><br></pre></td></tr></table></figure>

<blockquote>
<p>右五味，以水六升，煮取二升，去滓，分温三服。</p>
</blockquote>
<p>去桂加白术汤方：</p>
<figure class="highlight plaintext"><table><tr><td class="code"><pre><span class="line">附子三枚（炮，去皮，破）　白术四两　生姜三两（切）　甘草二两（炙）　大枣十二枚（擘）　</span><br></pre></td></tr></table></figure>

<blockquote>
<p>右五味，以水六升，煮取二升，去滓，分温三服，初一服。其人身如痹，半日许复服之，三服都尽，其人如冒状，勿怪。此以附子、术并走皮内，逐水气未得除，故使之耳，法当加桂四两。此本一方二法：以大便、小便自利，去桂也；以大便、小便不利，当加桂。<small>附子三枚，恐多也。虚弱家及产妇，宜减服之。</small></p>
</blockquote>
<p>一七五、风湿相搏，骨节烦疼，掣痛不得屈伸，近之则痛剧，汗出短气，小便不利，恶寒不欲去衣，或身微肿者，甘草附子汤主之。</p>
<figure class="highlight plaintext"><table><tr><td class="code"><pre><span class="line">甘草二两（炙）　附子二枚（炮，去皮，破）　白术二两　桂枝四两（去皮）</span><br></pre></td></tr></table></figure>

<blockquote>
<p>右四味，以水六升，煮取三升，去滓，温服一升，日三服。初服得微汗则解。能食，汗止复烦者，将服五合<small>恐一升多者，宜服六、七合为妙</small>。</p>
</blockquote>
<p>一七六、伤寒，脉浮滑，白虎汤主之。</p>
<figure class="highlight plaintext"><table><tr><td class="code"><pre><span class="line">知母六两　石膏一斤（碎）　甘草二两（炙）　粳米六合</span><br></pre></td></tr></table></figure>

<blockquote>
<p>右四味，以水一斗，煮米熟汤成，去滓，温服一升，日三服。</p>
</blockquote>
<p>一七七、伤寒，脉结代、心动悸，炙甘草汤主之。</p>
<figure class="highlight plaintext"><table><tr><td class="code"><pre><span class="line">甘草四两（炙）　生姜三两（切）　人参二两　生地黄一斤　桂枝三两（去皮）　阿胶二两　麦冬半斤（去心）　麻仁半斤　大枣三十枚（擘）</span><br></pre></td></tr></table></figure>

<blockquote>
<p>右九味，以清酒七升，水八升，先煮八味，取三升，去滓，纳胶烊尽，温服一升，日三服。一名复脉汤。</p>
</blockquote>
<p>一七八、脉按之来缓，时一止复来者，名曰结。又脉来动而中止，更来小数，中有还者反动，名曰结，阴也。脉来动而中止，不能自还，因而复动者，名曰代，阴也。得此脉者必难治。</p>
<h2 id="辨阳明病脉证并治"><a href="#辨阳明病脉证并治" class="headerlink" title="辨阳明病脉证并治"></a>辨阳明病脉证并治</h2><p>一七九、问曰：病有太阳阳明，有正阳阳明，有少阳阳明，何谓也？答曰：太阳阳明者，脾约是也；正阳阳明者，胃家实是也；少阳阳明者，发汗、利小便已，胃中燥、烦、实，大便难是也。</p>
<p>一八○、阳明之为病，胃家实是也。</p>
<p>一八一、问曰，何缘得阳明病？答曰：太阳病，若发汗，若下，若利小便，此亡津液，胃中干燥，因转属阳明；不更衣，内实大便难者，此名阳明也。</p>
<p>一八二、问曰：阳明病外证云何？答曰：身体，汗自出，不恶寒，反恶热也。</p>
<p>一八三、问曰：病有得之一日，不发热而恶寒者，何也？答曰：虽得之一日，恶寒将自罢，即自汗出而恶热也。</p>
<p>一八四、问曰：恶寒何故自罢？答曰：阳明居中，主土也，万物所归，无所复传，始虽恶寒，二日自止，此为阳明病也。</p>
<p>一八五、本太阳，初得病时，发其汗，汗出先不彻，因转属阳明也。伤寒发热无汗，呕不能食，而反汗出濈濈然者，是转属阳明也。</p>
<p>一八六、伤寒三日，阳明脉大。</p>
<p>一八七、伤寒，脉浮而缓，手足自温者，是为系在太阴。太阴者，身当发黄，若小便自利者，不能发黄，至七八日，大便硬者，为阳明病也。</p>
<p>一八八、伤寒转系阳明者，其人濈然微汗出也。</p>
<p>一八九、阳明中风，口苦咽干，腹满微喘，发热恶寒，脉浮而紧，若下之，则腹满，小便难也。</p>
<p>一九○、阳明病，若能食，名中风；不能食，名中寒。</p>
<p>一九一、阳明病，若中寒者，不能食，小便不利，手足濈然汗出，此欲作固瘕，必大便初硬后溏。所以然者，以胃中冷，水谷不别故也。</p>
<p>一九二、阳明病，初欲食，小便反不利，大便自调，其人骨节疼，翕翕如有热状，奄然发狂，濈然汗出而解者，此水不胜谷气，与汗共并，脉紧则愈。</p>
<p>一九三、阳明病，欲解时，从申至戌上。</p>
<p>一九四、阳明病，不能食，攻其热必哕。所以然者，胃中虚冷故也；以其人本虚，攻其热必哕。</p>
<p>一九五、阳明病，脉迟，食难用饱，饱则微烦头眩，必小便难，此欲作谷瘅。虽下之，腹满如故，所以然者，脉迟故也。</p>
<p>一九六、阳明病，法多汗，反无汗，其身如虫行皮中状者，此以久虚故也。</p>
<p>一九七、阳明病，反无汗而小便利，二三日呕而咳，手足厥者，必苦头痛；若不咳，不呕，手足不厥者，头不痛。</p>
<p>一九八、阳明病，但头眩，不恶寒，故能食而咳，其人咽必痛；若不咳者，咽不痛。</p>
<p>一九九、阳明病，无汗，小便不利，心中懊憹者，身必发黄。</p>
<p>二○○、阳明病被火，额上微汗出而小便不利者，必发黄。</p>
<p>二○一、阳明病，脉浮而紧者，必潮热发作有时；但浮者，必盗汗出。</p>
<p>二○二、阳明病，口燥，但欲漱水不欲咽者，此必衄。</p>
<p>二○三、阳明病，本自汗出，医更重发汗，病已差，尚微烦不了了者，此必大便硬故也。以亡津液，胃中干燥，故令大便硬。当问其小便日几行，若本小便日三四行，今日再行，故知大便不久出，今为小便数少，以津液当还入胃中，故知不久必大便也。</p>
<p>二○四、伤寒呕多，虽有阳明证，不可攻之。</p>
<p>二○五、阳明病，心下痞硬满者，不可攻之；攻之，利遂不止者死，利止者愈。</p>
<p>二○六、阳明病，面合色赤，不可攻之，必发热，色黄者，小便不利也。</p>
<p>二○七、阳明病，不吐不下，心烦者，可与调胃承气汤。</p>
<figure class="highlight plaintext"><table><tr><td class="code"><pre><span class="line">甘草二两（炙）　芒硝半升　大黄四两（清酒洗）</span><br></pre></td></tr></table></figure>

<blockquote>
<p>右三味，切，以水三升，煮二物至一升，去滓，纳芒硝，更上微火一二沸，温顿服之，以调胃气。</p>
</blockquote>
<p>二○八、阳明病，脉迟，虽汗出，不恶寒者，其身必重，短气，腹満而喘，有潮热者，此外欲解，可攻里也；手足濈然汗出者，此大便已硬也，大承气汤主之；若汗多，微发热恶寒者，外未解也，其热不潮，未可与承气汤，若腹大满不通者，可与小承气汤微和胃气，勿令至大泄下。</p>
<figure class="highlight plaintext"><table><tr><td class="code"><pre><span class="line">大黄四两（酒洗）　芒硝三合　厚朴半斤（炙，去皮）　枳实五枚（炙）　</span><br></pre></td></tr></table></figure>

<blockquote>
<p>右四味，以水一斗，先煮二物，取五升，去滓，纳大黄，更煮取二升，去滓，纳芒硝，更上微火一两沸，分温再服，得下余勿服。</p>
</blockquote>
<p>小承气汤方：</p>
<figure class="highlight plaintext"><table><tr><td class="code"><pre><span class="line">大黄四两（酒洗）　厚朴半斤（炙，去皮）　枳实五枚（炙）　</span><br></pre></td></tr></table></figure>

<blockquote>
<p>右三味，以水四升，煮取一升二合，去滓，分温二服。初服汤当更衣，不尔者尽饮之，若更衣者勿服之。</p>
</blockquote>
<p>二○九、阳明病，潮热，大便微硬者，可与大承气汤，不硬者，不可与之。若不大便六七日，恐有燥屎，欲知之法，少与小承气汤，汤入腹中，转矢气者，此有燥屎也，可攻之；若不转矢气者，此但初头硬，后必溏，不可攻之，攻之必胀满不能食也。欲饮水者，与水则哕。其后发热者，必大便复硬而少也，以小承气汤和之。不转矢气者，慎不可攻之。</p>
<p>二一○、夫实则谵语，虚则郑声。郑声者，重语也。直视谵语，喘满者死，下利者亦死。</p>
<p>二一一、发汗多，若重发汗者，亡其阳，谵语，脉短者死，脉自和者不死。</p>
<p>二一二、伤寒，若吐若下后，不解，不大便五六日，上至十日，日晡所发潮热，不恶寒，独语如见鬼状。若剧者，发则不识人，循衣摸床，惕而不安，微喘直视，脉弦者生，涩者死；微者，但发热谵语者，大承气汤主之。若一服利，则止后服。</p>
<p>二一三、阳明病，其人多汗，以津液外出，胃中燥，大便必硬，硬则谵语，小承气汤主之。若一服利谵语止者，更莫复服。</p>
<p>二一四、阳明病，谵语，发潮热，脉滑而疾者，小承气汤主之。因与承气汤一升，腹中转气者，更服一升，若不转气者，勿更与之。明日又不大便，脉反微涩者，里虚也，为难治，不可更与承气汤也。</p>
<p>二一五、阳明病，谵语，有潮热，反不能食者，胃中必有燥屎五六枚也，若能食者，但硬耳，宜大承气汤下之。</p>
<p>二一六、阳明病，下血，谵语者，此为热入血室，但头汗出者，刺期门，随其实而泻之，濈然汗出则愈。</p>
<p>二一七、汗出谵语者，以有燥屎在胃中，此为风也。须下者<small>（一作之）</small>，过经乃可下之。下之若早，语言必乱，以表虚里实故也，下之愈，宜大承气汤。</p>
<p>二一八、伤寒四五日，脉沉而喘满，沉为在里，而反发其汗，津液越出，大便为难，表虚里实，久则谵语。</p>
<p>二一九、三阳合病，腹满身重，难以转侧，口不仁，面垢，谵语，遗尿。发汗则谵语，下之则额上生汗，手足逆冷。若自汗出者，白虎汤主之。</p>
<figure class="highlight plaintext"><table><tr><td class="code"><pre><span class="line">知母六两　石膏一斤（碎）　甘草二两（炙）　粳米六合</span><br></pre></td></tr></table></figure>

<blockquote>
<p>右四味，以水一斗，煮米熟汤成，去滓，温服一升，日三服。</p>
</blockquote>
<p>二二○、二阳并病，太阳证罢，但发潮热，手足漐漐汗出，大便难而谵语者，下之则愈，宜大承气汤。</p>
<p>二二一、阳明病，脉浮而紧，咽燥口苦，腹满而喘，发热汗出，不恶寒，反恶热，身重。若发汗则躁，心愦愦，反谵语。若加温针，必怵惕，烦躁不得眠。若下之，则胃中空虚，客气动膈，心中懊憹，舌上苔者，栀子豉汤主之。</p>
<figure class="highlight plaintext"><table><tr><td class="code"><pre><span class="line">肥栀子十四枚　香豉四合（绵裹）</span><br></pre></td></tr></table></figure>

<blockquote>
<p>右二味，以水四升，煮取二升半，去滓，纳豉，更煮取一升半，去滓，分二服，温进一服，得快吐者，止后服。</p>
</blockquote>
<p>二二二、若渴欲饮水，口干舌燥者，白虎加人参汤主之。</p>
<figure class="highlight plaintext"><table><tr><td class="code"><pre><span class="line">知母六两　石膏一斤（碎，绵裹）　甘草（炙）二两　粳米六合　人参三两</span><br></pre></td></tr></table></figure>

<blockquote>
<p>右五味，以水一斗，煮米熟汤成，去滓，温服一升，日三服。</p>
</blockquote>
<p>二二三、若脉浮发热，渴欲饮水，小便不利者，猪苓汤主之。</p>
<figure class="highlight plaintext"><table><tr><td class="code"><pre><span class="line">猪苓（去皮） 茯苓　泽泻　阿胶　滑石（碎）各一两</span><br></pre></td></tr></table></figure>

<blockquote>
<p>右五味，以水四升，先煮四味取二升，去滓，纳阿胶烊消，温服七合，日三服。</p>
</blockquote>
<p>二二四、阳明病，汗出而渴者，不可与猪苓汤，以汗多胃中燥，猪苓汤复利其小便故也。</p>
<p>二二五、脉浮而迟，表热里寒，下利清谷者，四逆汤主之。</p>
<figure class="highlight plaintext"><table><tr><td class="code"><pre><span class="line">甘草二两（炙）　干姜一两半　附子一枚（生用，去皮，破八片）</span><br></pre></td></tr></table></figure>

<blockquote>
<p>右三味，以水三升，煮一升二合，去滓，分温二服。强人可大附子一枚，干姜三两。</p>
</blockquote>
<p>二二六、若胃中虚冷，不能食者，饮水则哕。</p>
<p>二二七、脉浮发热，口干鼻燥，能食者则衄。</p>
<p>二二八、阳明病下之，其外有热，手足温，不结胸，心中懊憹，饥不能食，但头汗出者，栀子豉汤主之。</p>
<p>二二九、阳明病，发潮热，大便溏，小便自可，胸胁满不去者，与小柴胡汤。</p>
<figure class="highlight plaintext"><table><tr><td class="code"><pre><span class="line">柴胡半斤　黄芩三两　人参三两　半夏半升（洗）　甘草三两（炙）　生姜三两（切）　大枣十二枚（擘）</span><br></pre></td></tr></table></figure>

<blockquote>
<p>右七味，以水一斗二升，煮六升，去滓，再煎取三升，温服一升，日三服。</p>
</blockquote>
<p>二三○、阳明病，胁下硬满，不大便而呕，舌上白苔者，可与小柴胡汤。上焦得通，津液得下，胃气因和，身濈然汗出而解。</p>
<p>二三一、阳明中风，脉弦浮大而短气，腹都满，胁下及心痛，久按之气不通，鼻干，不得汗，嗜卧，一身及目悉黄，小便难，有潮热，时时哕，耳前后肿。刺之小差，外不解。病过十日，脉续浮者，与小柴胡汤。</p>
<p>二三二、脉但浮，无余证者，与麻黄汤；若不尿，腹满加哕者，不治。</p>
<p>麻黄汤：</p>
<figure class="highlight plaintext"><table><tr><td class="code"><pre><span class="line">麻黄三两（去节）　桂枝二两（去皮）　甘草一两（炙）　杏仁七十个（去皮尖）</span><br></pre></td></tr></table></figure>

<blockquote>
<p>右四味，以水九升，先煮麻黄，减二升，去白沫，纳诸药，煮取二升半，去滓，温服八合，覆取微似汗。</p>
</blockquote>
<p>二三三、阳明病，自汗出，若发汗，小便自利者，此为津液内竭，虽硬不可攻之，当须自欲大便，宜蜜煎导而通之，若土瓜根及大猪胆汁，皆可为导。</p>
<p>蜜煎方：</p>
<figure class="highlight plaintext"><table><tr><td class="code"><pre><span class="line">食蜜七合</span><br></pre></td></tr></table></figure>

<blockquote>
<p>右一味，于铜器内，微火煎，当须凝如饴状，搅之勿令焦著，欲可丸并手捻作挺，令头锐，大如指，长二寸许。当热时急作，冷则硬。以纳谷道中，以手急抱，欲大便时乃去之。<small>疑非仲景意，已试甚良</small>。</p>
</blockquote>
<blockquote>
<p>以大猪胆一枚，泻汁，和少许法醋，以灌谷道中，如一食顷，当大便出宿食恶物，甚效。</p>
</blockquote>
<p>二三四、阳明病，脉迟，汗出多，微恶寒者，表未解也，可发汗，宜桂枝汤。</p>
<figure class="highlight plaintext"><table><tr><td class="code"><pre><span class="line">桂枝三两（去皮）　芍药三两  生姜三两（切）  甘草二两（炙）　大枣十二枚（擘）</span><br></pre></td></tr></table></figure>

<blockquote>
<p>右五味，以水七升，煮取三升，去滓，温服一升。须臾，缀热稀粥一升，以助药力，取汗。</p>
</blockquote>
<p>二三五、阳明病，脉浮，无汗而喘者，发汗则愈，宜麻黄汤。</p>
<p>二三六、阳明病，发热，汗出者，此为热越，不能发黄也；但头汗出，身无汗，齐颈而还，小便不利，渴引水浆者，此为瘀热在里，身必发黄，茵陈蒿汤主之。</p>
<figure class="highlight plaintext"><table><tr><td class="code"><pre><span class="line">茵陈蒿六两　栀子十四枚（擘）　大黄二两（去皮）</span><br></pre></td></tr></table></figure>

<blockquote>
<p>右三味，以水一斗二升，先煮茵陈减六升，纳二味，煮取三升，去滓，分三服。小便当利，尿如皂荚汁状，色正赤。一宿腹减，黄从小便去也。</p>
</blockquote>
<p>二三七、阳明病，其人喜忘者，必有蓄血。所以然者，本有久瘀血，故令喜忘。屎虽硬，大便反易，其色必黑者，宜抵当汤下之。</p>
<figure class="highlight plaintext"><table><tr><td class="code"><pre><span class="line">水蛭（熬）　虻虫（去翅足，熬）各三十个　大黄三两（酒洗）　桃仁二十个（去皮尖及两仁者）　</span><br></pre></td></tr></table></figure>

<blockquote>
<p>右四味，以水五升，煮取三升，去滓，温服一升，不下更服。</p>
</blockquote>
<p>二三八、阳明病，下之，心中懊憹而烦，胃中有燥屎者，可攻。腹微满，初头硬，后必溏，不可攻之。若有燥屎者，宜大承气汤。</p>
<p>二三九、病人不大便五六日，绕脐痛，烦躁，发作有时者，此有燥屎，故使不大便也。</p>
<p>二四○、病人烦热，汗出而解，又如疟状，日晡所发热者，属阳明也。脉实者，宜下之；脉浮虚者，宜发汗。下之，与大承气汤；发汗，宜桂枝汤。</p>
<p>二四一、大下后，六七日不大便，烦不解，腹满痛者，此有燥屎也。所以然者，本有宿食故也，宜大承气汤。</p>
<p>二四二、病人小便不利，大便乍难乍易，时有微热，喘冒不能卧者，有燥屎也，宜大承气汤。</p>
<p>二四三、食谷欲呕，属阳明也，吴茱萸汤主之；得汤反剧者，属上焦也。</p>
<figure class="highlight plaintext"><table><tr><td class="code"><pre><span class="line">吴茱萸一升（洗）　人参三两　生姜六两（切）　大枣十二枚（擘）</span><br></pre></td></tr></table></figure>

<blockquote>
<p>右四味，以水七升，煮取二升，去滓，温服七合，日三服。　</p>
</blockquote>
<p>二四四、太阳病，寸缓，关浮，尺弱，其人发热汗出，复恶寒，不呕，但心下痞者，此以医下之也。如其不下者，病人不恶寒而渴者，此转属阳明也。小便数者，大便必硬，不更衣十日，无所苦也。渴欲饮水，少少与之，但以法救之。渴者，宜五苓散。</p>
<figure class="highlight plaintext"><table><tr><td class="code"><pre><span class="line">猪苓（去皮）　白术　茯苓各十八铢　泽泻一两六铢　桂枝半两（去皮）</span><br></pre></td></tr></table></figure>

<blockquote>
<p>右五味，为散，白饮和，取方寸匕，日一服。</p>
</blockquote>
<p>二四五、脉阳微而汗出少者，为自和也；汗出多者，为太过。阳脉实，因亡津液，大便因硬也。</p>
<p>二四六、脉浮而芤，浮为阳，芤为阴，浮芤相搏，胃气生热，其阳则绝。</p>
<p>二四七、趺阳脉浮而涩，浮则胃气强，涩则小便数，浮涩相搏，大便则硬，其脾为约，麻子仁丸主之。</p>
<figure class="highlight plaintext"><table><tr><td class="code"><pre><span class="line">麻子仁二升　芍药半斤　枳实半斤（炙）　大黄一斤（去皮）　厚朴一尺（炙，去皮）　杏仁一升（去皮尖，熬，别作脂）</span><br></pre></td></tr></table></figure>

<blockquote>
<p>右六味，蜜和丸，如梧桐子大，饮服十丸，日三服，渐加，以知为度。</p>
</blockquote>
<p>二四八、太阳病三日，发汗不解，蒸蒸发热者，属胃也，调胃承气汤主之。</p>
<p>二四九、伤寒吐后，腹胀满者，与调胃承气汤。</p>
<p>二五○、太阳病，若吐若下若发汗后，微烦，小便数，大便因硬者，与小承气汤和之愈。</p>
<p>二五一、得病二三日，脉弱，无太阳柴胡证，烦躁，以下硬，至四五日，虽能食，以小承气汤少少与微和之，令少安。至六日，与承气汤一升，若不大便六七日，小便少者，虽不受食，但初头硬，后必溏，未定成硬，攻之必溏，须小便利，屎定硬，乃可攻之，宜大承气汤。</p>
<p>二五二、伤寒六七日，目中不了了，睛不和，无表里证，大便难，身微热者，此为实也，急下之，宜大承气汤。</p>
<p>二五三、阳明病，发热汗出多者，急下之，宜大承气汤。</p>
<p>二五四、发汗不解，腹满痛者，急下之，宜大承气汤。</p>
<p>二五五、腹满不减，减不足言，当下之，宜大承气汤。</p>
<p>二五六、阳明少阳合病，必下利，其脉不负者，为顺也。负者，失也，互相贼克，名为负也。脉滑而数者，有宿食也，当下之，宜大承气汤。</p>
<p>二五七、病人无表里证，发热七八日，虽脉浮数者，可下之。假令已下，脉数不解，合热则消谷喜饥，至六七日，不大便者，有瘀血，宜抵当汤。</p>
<p>二五八、若脉数不解，而下不止，必协热便脓血也。</p>
<p>二五九、伤寒发汗已，身目为黄，所以然者，以寒湿在里不解故也。以为不可下也，于寒湿中求之。</p>
<p>二六○、伤寒七八日，身黄如橘子色，小便不利，腹满微者，茵陈蒿汤主之。</p>
<p>二六一、伤寒，身黄、发热，栀子柏皮汤主之。</p>
<figure class="highlight plaintext"><table><tr><td class="code"><pre><span class="line">肥栀子十五个　甘草一两（炙）　黄柏二两</span><br></pre></td></tr></table></figure>

<blockquote>
<p>右三味，以水四升，煮取一升半，去滓，分温再服。</p>
</blockquote>
<p>二六二、伤寒，瘀热在里，身必黄，麻黄连翘赤小豆汤主之。</p>
<figure class="highlight plaintext"><table><tr><td class="code"><pre><span class="line">麻黄二两（去节）　连轺二两（连翘根是也）　杏仁四十个（去皮尖）　赤小豆一升　大枣十二枚（擘）　生梓白皮一升（切）　生姜二两（切）　甘草二两（炙）</span><br></pre></td></tr></table></figure>

<blockquote>
<p>右八味，以潦水一斗，先煮麻黄再沸，去上沫，纳诸药，煮取三升，去滓，分温三服，半日服尽。</p>
</blockquote>
<h2 id="辨少阳病脉证并治"><a href="#辨少阳病脉证并治" class="headerlink" title="辨少阳病脉证并治"></a>辨少阳病脉证并治</h2><p>二六三、少阳之为病，口苦，咽干，目眩也。</p>
<p>二六四、少阳中风，两耳无所闻，目赤、胸中满而烦者，不可吐下，吐下则悸而惊。</p>
<p>二六五、伤寒，脉弦细，头痛发热者，属少阳。少阳不可发汗，发汗则谵语。此属胃，胃和则愈，胃不和，烦而悸。</p>
<p>二六六、本太阳病，不解，转入少阳者，胁下硬满，干呕不能食，往来寒热，尚未吐下，脉沉而紧者，与小柴胡汤。</p>
<figure class="highlight plaintext"><table><tr><td class="code"><pre><span class="line">柴胡八两　人参二两　黄芩二两　甘草二两（炙）　半夏半升（洗）　生姜二两　大枣十二枚（擘）</span><br></pre></td></tr></table></figure>

<blockquote>
<p>右七味，以水一斗二升，煮取六升，去滓，再煎取三升，温服一升，日三服。</p>
</blockquote>
<p>二六七、若已吐、下、发汗、温针，谵语，柴胡证罢，此为坏病。知犯何逆，以法治之。</p>
<p>二六八、三阳合病，脉浮大，上关上，但欲眠睡，目合则汗。</p>
<p>二六九、伤寒六七日，无大热，其人躁烦者，此为阳去入阴故也。</p>
<p>二七○、伤寒三日，三阳为尽，三阴当受邪，其人反能食而不呕，此为三阴不受邪也。</p>
<p>二七一、伤寒三日，少阳脉小者，欲已也。</p>
<p>二七二、少阳病，欲解时，从寅至辰上。</p>
<h2 id="辨太阴病脉证并治"><a href="#辨太阴病脉证并治" class="headerlink" title="辨太阴病脉证并治"></a>辨太阴病脉证并治</h2><p>二七三、太阴之为病，腹满而吐，食不下，自利益甚，时腹自痛。若下之，必胸下结硬。</p>
<p>二七四、太阴中风，四肢烦疼，阳微阴涩而长者，为欲愈。</p>
<p>二七五、太阴病，欲解时，从亥至丑上。</p>
<p>二七六、太阴病，脉浮者，可发汗，宜桂枝汤。</p>
<p>桂枝汤方：</p>
<figure class="highlight plaintext"><table><tr><td class="code"><pre><span class="line">桂枝三两（去皮）　芍药三两　甘草二两（炙）  生姜三两（切）　大枣十二枚（擘）</span><br></pre></td></tr></table></figure>

<blockquote>
<p>右五味，以水七升，煮取三升，去滓，温服一升，须臾啜热稀粥一升，以助药力，温覆取汗。</p>
</blockquote>
<p>二七七、自利，不渴者，属太阴，以其藏有寒故也，当温之，宜服四逆辈。</p>
<p>二七八、伤寒，脉浮而缓，手足自温者，系在太阴。太阴当发身黄；若小便自利者，不能发黄。至七八日，虽暴烦下利，日十余行，必自止，以脾家实，腐秽当去故也。</p>
<p>二七九、本太阳病，医反下之，因尔腹满时痛者，属太阴也，桂枝加芍药汤主之；大实痛者，桂枝加大黄汤主之。</p>
<p>桂枝加芍药汤方：</p>
<figure class="highlight plaintext"><table><tr><td class="code"><pre><span class="line">桂枝二两（去皮）　芍药六两　甘草二两（炙） 大枣十二枚（擘）  生姜三两（切）</span><br></pre></td></tr></table></figure>

<blockquote>
<p>右五味，以水七升，煮取三升，去滓，温分三服。<small>本云桂枝汤，今加芍药。</small></p>
</blockquote>
<p>桂枝加大黄汤方：</p>
<figure class="highlight plaintext"><table><tr><td class="code"><pre><span class="line">桂枝二两（去皮）　大黄二两　芍药六两　生姜三两（切）　甘草二两（炙） 大枣十二枚（擘）  </span><br></pre></td></tr></table></figure>

<blockquote>
<p>右六味，以水七升，煮取三升，去滓，温服一升，日三服。</p>
</blockquote>
<p>二八○、太阴为病，脉弱，其人续自便利，设当行大黄、芍药者，宜减之，以其人胃气弱，易动故也。</p>
<h2 id="辨少阴病脉证并治"><a href="#辨少阴病脉证并治" class="headerlink" title="辨少阴病脉证并治"></a>辨少阴病脉证并治</h2><p>二八一、少阴之为病，脉微细，但欲寐也。</p>
<p>二八二、少阴病，欲吐不吐，心烦，但欲寐，五六日自利而渴者，属少阴也，虚故引水自救；若小便色白者，少阴病形悉具。小便白者，以下焦虚有寒，不能制水，故令色白也。</p>
<p>二八三、病人脉阴阳俱紧，反汗出者，亡阳也，此属少阴，法当咽痛而复吐利。</p>
<p>二八四、少阴病，咳而下利，谵语者，被火气劫故也，小便必难，以强责少阴汗也。</p>
<p>二八五、少阴病，脉细沉数，病为在里，不可发汗。</p>
<p>二八六、少阴病，脉微，不可发汗，亡阳故也；阳已虚，尺脉弱涩者，复不可下也。</p>
<p>二八七、少阴病，脉紧，至七八日自下利，脉暴微，手足反温，脉紧反去者，为欲解也，虽烦下利必自愈。</p>
<p>二八八、少阴病，下利，若利自止，恶寒而踡卧，手足温者，可治。</p>
<p>二八九、少阴病，恶寒而踡，时自烦，欲去衣被者，可治。</p>
<p>二九○、少阴中风，脉阳微阴浮者，为欲愈。</p>
<p>二九一、少阴病，欲解时，从子至寅上。</p>
<p>二九二、少阴病，吐利，手足不逆冷，反发热者，不死；脉不至者，炙少阴七壮。</p>
<p>二九三、少阴病八九日，一身手足尽热者，以热在膀胱，必便血也。</p>
<p>二九四、少阴病，但厥无汗，而强发之，必动其血，未知从何道出，或从口鼻，或从目出者，是名下厥上竭，为难治。</p>
<p>二九五、少阴病，伤寒，身踡而利，手足逆冷者，不治。</p>
<p>二九六、少阴病，吐、利、躁烦、四逆者，死。</p>
<p>二九七、少阴病，下利止而头眩，时时自冒者，死。</p>
<p>二九八、少阴病，四逆恶寒而身踡，脉不至，不烦而躁者，死。</p>
<p>二九九、少阴病六七日，息高者，死。</p>
<p>三○○、少阴病，脉微细沉，但欲卧，汗出不烦，自欲吐。至五六日，自利，复烦躁不得卧寐者，死。</p>
<p>三○一、少阴病，始得之，反发热，脉沉者，麻黄细辛附子汤主之。</p>
<figure class="highlight plaintext"><table><tr><td class="code"><pre><span class="line">麻黄二两（去节）　细辛二两　附子一枚（炮，去皮，破八片）　</span><br></pre></td></tr></table></figure>

<blockquote>
<p>右三味，以水一斗，先煮麻黄，减二升，去上沫，纳诸药，煮取三升，去滓，温服一升，日三服。</p>
</blockquote>
<p>三○二、少阴病，得之二三日，麻黄附子甘草汤微发汗，以二三日无里证，故微发汗也。</p>
<figure class="highlight plaintext"><table><tr><td class="code"><pre><span class="line">麻黄二两（去节）　甘草二两（炙）　附子一枚（炮，去皮，破八片）　</span><br></pre></td></tr></table></figure>

<blockquote>
<p>右三味，以水七升，先煮麻黄一两沸，去上沫，纳诸药，煮取三升，去滓，温服一升，日三服。</p>
</blockquote>
<p>三○三、少阴病，得之二三日以上，心中烦，不得卧，黄连阿胶汤主之。</p>
<figure class="highlight plaintext"><table><tr><td class="code"><pre><span class="line">黄连四两　黄芩二两　芍药二两　鸡子黄二枚　阿胶三两</span><br></pre></td></tr></table></figure>

<blockquote>
<p>右五味，以水六升，先煮三物，取二升，去滓，纳胶烊尽，少冷，纳鸡子黄，搅令相得，温服七合，日三服。</p>
</blockquote>
<p>三○四、少阴病，得之一二日，口中和，其背恶寒者，当炙之，附子汤主之。</p>
<figure class="highlight plaintext"><table><tr><td class="code"><pre><span class="line">附子二枚（炮，去皮，破八片）　茯苓三两　人参二两　白术四两　芍药三两</span><br></pre></td></tr></table></figure>

<blockquote>
<p>右五味，以水八升，煮取三升，去滓，温服一升，日三服。</p>
</blockquote>
<p>三○五、少阴病，身体痛，手足寒，骨节痛，脉沉者，附子汤主之。</p>
<p>三○六、少阴病，下利，便脓血者，桃花汤主之。</p>
<figure class="highlight plaintext"><table><tr><td class="code"><pre><span class="line">赤石脂一斤（一半全用，一半筛末）　干姜一两　粳米一升</span><br></pre></td></tr></table></figure>

<blockquote>
<p>右三味，以水七升，煮令米熟，去滓，温服七合，纳赤石脂末方寸匕，日三服。若一服愈，余勿服。</p>
</blockquote>
<p>三○七、少阴病，二三日至四五日，腹痛，小便不利，下利不止，便脓血者，桃花汤主之。</p>
<p>三○八、少阴病，下利，便脓血者，可刺。</p>
<p>三○九、少阴病，吐利，手足逆冷，烦躁欲死者，吴茱萸汤主之。</p>
<figure class="highlight plaintext"><table><tr><td class="code"><pre><span class="line">吴茱萸一升　人参三两　生姜六两（切）　大枣十二枚（擘）</span><br></pre></td></tr></table></figure>

<blockquote>
<p>右四味，以水七升，煮取二升半，去滓，温服七合，日三服。</p>
</blockquote>
<p>三一○、少阴病，下利，咽痛，胸满，心烦，猪肤汤主之。</p>
<figure class="highlight plaintext"><table><tr><td class="code"><pre><span class="line">猪肤一斤</span><br></pre></td></tr></table></figure>

<blockquote>
<p>右一味，以水一斗，煮取五升，去滓，加白蜜一升，白粉五合，熬香，和令相得，温分六服。</p>
</blockquote>
<p>三一一、少阴病二三日，咽痛者，可与甘草汤；不差，与桔梗汤。</p>
<p>甘草汤方：</p>
<figure class="highlight plaintext"><table><tr><td class="code"><pre><span class="line">甘草二两</span><br></pre></td></tr></table></figure>

<blockquote>
<p>右一味，以水三升，煮取一升半，去滓，温服七合，日二服。</p>
</blockquote>
<p>桔梗汤方：</p>
<figure class="highlight plaintext"><table><tr><td class="code"><pre><span class="line">桔梗一两　甘草二两</span><br></pre></td></tr></table></figure>

<blockquote>
<p>右二味，以水三升，煮取一升，去滓，温分再服。</p>
</blockquote>
<p>三一二、少阴病，咽中伤，生疮，不能语言，声不出者，苦酒汤主之。</p>
<figure class="highlight plaintext"><table><tr><td class="code"><pre><span class="line">半夏（洗，破如枣核）十四枚　鸡子一枚（去黄，纳上苦酒，着鸡子壳中）</span><br></pre></td></tr></table></figure>

<blockquote>
<p>右二味，纳半夏，著苦酒中，以鸡子壳置刀环中，安火上，令三沸，去滓，少少含咽之。不差，更作三剂。</p>
</blockquote>
<p>三一三、少阴病，咽中痛，半夏散及汤主之。</p>
<figure class="highlight plaintext"><table><tr><td class="code"><pre><span class="line">半夏（洗）　桂枝（去皮）　甘草（炙）</span><br></pre></td></tr></table></figure>

<blockquote>
<p>右三味，等分，各别捣筛已，合治之。白饮和，服方寸匕，日三服。若不能散服者，以水一升，煎七沸，纳散两方寸匕，更煮三沸，下火，令少冷，少少咽之。半夏有毒，不当散服。</p>
</blockquote>
<p>三一四、少阴病，下利，白通汤主之。</p>
<figure class="highlight plaintext"><table><tr><td class="code"><pre><span class="line">葱白四茎　干姜一两　附子一枚（生，去皮，破八片）</span><br></pre></td></tr></table></figure>

<blockquote>
<p>右三味，以水三升半，煮取一升，去滓，分温再服。</p>
</blockquote>
<p>三一五、少阴病，下利，脉微者，与白通汤。利不止，厥逆无脉，干呕烦者，白通加猪胆汁汤主之。服汤，脉暴出者死，微续者生。</p>
<p>白通加猪胆汁汤：</p>
<figure class="highlight plaintext"><table><tr><td class="code"><pre><span class="line">葱白四茎　干姜一两　附子一枚（生，去皮，破八片）　人尿五合　猪胆汁一合</span><br></pre></td></tr></table></figure>

<blockquote>
<p>右三味，以水三升半，煮取一升，去滓，纳胆汁、人尿，和令相得，分温再服。若无胆，亦可用。</p>
</blockquote>
<p>三一六、少阴病，二三日不已，至四五日，腹痛，小便不利，四肢沉重疼痛，自下利者，此为有水气。其人或咳，或小便利，或下利，或呕者，真武汤主之。</p>
<figure class="highlight plaintext"><table><tr><td class="code"><pre><span class="line">茯苓三两　芍药三两　白术二两　生姜三两（切）　附子一枚（炮，去皮，破八片）</span><br></pre></td></tr></table></figure>

<blockquote>
<p>右五味，以水八升，煮取三升，去滓，温服七合，日三服。若咳者，加五味子半升，细辛一两，干姜一两；若小便利者，去茯苓；下利者，去芍药，加干姜二两；若呕者，去附子，加干姜，足前为半斤。</p>
</blockquote>
<p>三一七、少阴病，下利清谷，里寒外热，手足厥逆，脉微欲绝，身反不恶寒，其人面色赤，或腹痛，或干呕，或咽痛，或利止脉不出者，通脉四逆汤主之。</p>
<figure class="highlight plaintext"><table><tr><td class="code"><pre><span class="line">甘草二两（炙）　附子大者一枚（生用，去皮，破八片）　干姜三两（强人可四两）</span><br></pre></td></tr></table></figure>

<blockquote>
<p>右三味，以水三升，煮取一升二合，去滓，分温再服，其脉即出者愈。面色赤者，加葱九茎；腹中痛者，去葱，加芍药二两，呕者，加生姜二两；咽痛者，去芍药加桔梗一两；利止脉不出者，去桔梗，加人参二两。病皆与方相应者，乃服之。</p>
</blockquote>
<p>三一八、少阴病，四逆，其人或咳，或悸，或小便不利，或腹中痛，或泄利下重者，四逆散主之。</p>
<figure class="highlight plaintext"><table><tr><td class="code"><pre><span class="line">甘草（炙）　枳实（破，水渍，炙干）　柴胡　芍药　</span><br></pre></td></tr></table></figure>

<blockquote>
<p>右四味，各十分，捣筛，白饮和服方寸匕，日三服。咳者，加五味子、干姜各五分，并主下利；悸者，加桂枝五分；小便不利者，加茯苓五分；腹中痛者，加附子一枚，炮令坼；泄利下重者，先以水五升，煮薤白三升，煮取三升，去滓，以散三方寸匕，纳汤中，煮取一升半，分温再服。</p>
</blockquote>
<p>三一九、少阴病，下利六七日，咳而呕、渴，心烦不得眠者，猪苓汤主之。</p>
<figure class="highlight plaintext"><table><tr><td class="code"><pre><span class="line">猪苓（去皮）　茯苓　阿胶　泽泻　滑石各一两</span><br></pre></td></tr></table></figure>

<blockquote>
<p>右五味，以水四升，先煮四物，取二升，去滓，纳阿胶烊尽。温服七合，日三服。</p>
</blockquote>
<p>三二○、少阴病，得之二三日，口燥咽干者，急下之，宜大承气汤。</p>
<figure class="highlight plaintext"><table><tr><td class="code"><pre><span class="line">枳实五枚（炙）　厚朴半斤（炙，去皮）　大黄四两（酒洗）　芒硝三合</span><br></pre></td></tr></table></figure>

<blockquote>
<p>右四味，以水一斗，先煮二物，取五升，去滓，纳大黄，更煮取二升，去滓，纳芒硝，更上微火令一两沸，分温再服，一服得利，止后服。</p>
</blockquote>
<p>三二一、少阴病，自利清水，色纯青，心下必痛，口干燥者，可下之，宜大承气汤。</p>
<p>三二二、少阴病，六七日腹胀不大便者，急下之，宜大承气汤。</p>
<p>三二三、少阴病，脉沉者，急温之，宜四逆汤。</p>
<figure class="highlight plaintext"><table><tr><td class="code"><pre><span class="line">甘草二两（炙）　干姜一两半　附子一枚（生用，去皮，破八片）</span><br></pre></td></tr></table></figure>

<blockquote>
<p>右三味，以水三升，煮取一升二合，去滓，分温再服。强人可大附子一枚，干姜三两。</p>
</blockquote>
<p>三二四、少阴病，饮食入口则吐，心中温温欲吐，复不能吐，始得之，手足寒，脉弦迟者，此胸中实，不可下也，当吐之；若膈上有寒饮，干呕者，不可吐也，当温之，宜四逆汤。</p>
<p>三二五、少阴病，下利，脉微涩，呕而汗出，必数更衣，反少者，当温其上，灸之。</p>
<h2 id="辨厥阴病脉证并治"><a href="#辨厥阴病脉证并治" class="headerlink" title="辨厥阴病脉证并治"></a>辨厥阴病脉证并治</h2><p><strong>厥利呕秽附</strong></p>
<p>三二六、厥阴之为病，消渴，气上撞心，心中疼热，饥而不欲食，食则吐蛔；下之，利不止。</p>
<p>三二七、厥阴中风，脉微浮，为欲愈；不浮，为未愈。</p>
<p>三二八、厥阴病，欲解时，从丑至卯上。</p>
<p>三二九、厥阴病，渴欲饮水者，少少与之，愈。</p>
<p>三三○、诸四逆厥者，不可下之，虚家亦然。</p>
<p>三三一、伤寒先厥，后发热而利者，必自止，见厥复利。</p>
<p>三三二、伤寒始发热六日，厥反九日而利。凡厥利者，当不能食，今反能食者，恐为除中。食以索饼，不发热者，知胃气尚在，必愈，恐暴热来出而复去也。后三日脉之，其热续在者，期之旦日夜半愈。所以然者，本发热六日，厥反九日，复发热三日，并前六日，亦为九日，与厥相应，故期之旦日夜半愈。后三日脉之而脉数，其热不罢者，此为热气有余，必发痈脓也。</p>
<p>三三三、伤寒，脉迟六七日，而反与黄芩汤彻其热，脉迟为寒，今与黄芩汤复除其热，腹中应冷，当不能食，今反能食，此名除中，必死。</p>
<p>三三四、伤寒，先厥后发热，下利必自止，而反汗出，咽中痛者，其喉为痹。发热无汗，而利必自止；若不止，必便脓血，便脓血者，其喉不痹。</p>
<p>三三五、伤寒，一二日至四五日，厥者，必发热。前热者，后必厥；厥深者，热亦深；厥微者，热亦微。厥应下之，而反发汗者，必口伤烂赤。</p>
<p>三三六、伤寒病，厥五日，热亦五日。设六日当复厥，不厥自愈。厥终不过五日，以热五日，故知自愈。</p>
<p>三三七、凡厥者，阴阳气不相顺接，便为厥。厥者，手足逆冷者是也。</p>
<p>三三八、伤寒脉微而厥，至七八日肤冷，其人躁无暂安时者，此为藏厥，非蛔厥也。蛔厥者，其人当吐蛔。令病者静，而复时烦者，此为藏寒，蛔上入膈，故烦，须臾复止，得食而呕又烦者，蛔闻食臭出，其人常自吐蛔。蛔厥者，乌梅丸主之。又主久利。</p>
<figure class="highlight plaintext"><table><tr><td class="code"><pre><span class="line">乌梅三百枚　细辛六两　干姜十两　黄连十六两　当归四两　附子六两（炮，去皮）　蜀椒四两（出汗）　桂枝六两（去皮）　人参六两　黄柏六两　</span><br></pre></td></tr></table></figure>

<blockquote>
<p>右十味，异捣筛，合治之。以苦酒渍乌梅一宿，去核，蒸之五斗米下，饭熟捣成泥，合药令相得，纳臼中，与蜜杵二千下，丸如梧桐子大。先食饮服十丸，日三服，少加至二十丸。禁生冷、滑物、臭食等。</p>
</blockquote>
<p>三三九、伤寒热少微厥，指头寒，嘿嘿不欲饮食，烦躁，数日，小便利，色白者，此热　除也，欲得食，其病为愈；若厥而呕，胸胁烦满者，其后必便血。</p>
<p>三四○、病者手足厥冷，言我不结胸，小腹满，按之痛者，此冷结在膀胱关元也。</p>
<p>三四一、伤寒发热四日，厥反三日，复热四日，厥少热多者，其病当愈；四日至七日，热不除者，必便脓血。</p>
<p>三四二、伤寒厥四日，热反三日，复厥五日，其病为进。寒多热少，阳气退，故为进也。</p>
<p>三四三、伤寒六七日，脉微，手足厥冷，烦躁，灸厥阴，厥不还者，死。</p>
<p>三四四、伤寒发热，下利厥逆，躁不得卧者，死。</p>
<p>三四五、伤寒发热，下利至甚，厥不止者，死。</p>
<p>三四六、伤寒六七日不利，便发热而利，其人汗出不止者，死。有阴无阳故也。</p>
<p>三四七、伤寒五六日，不结胸，腹濡，脉虚复厥者，不可下，此亡血，下之，死。</p>
<p>三四八、发热而厥，七日，下利者，为难治。</p>
<p>三四九、伤寒脉促，手足厥逆，可灸之。</p>
<p>三五○、伤寒，脉滑而厥者，里有热，白虎汤主之。</p>
<figure class="highlight plaintext"><table><tr><td class="code"><pre><span class="line">知母六两　石膏一斤（碎，绵裹）　甘草二两（炙）　粳米六合</span><br></pre></td></tr></table></figure>

<blockquote>
<p>右四味，以水一斗，煮米熟，汤成去滓，温服一升，日三服。</p>
</blockquote>
<p>三五一、手足厥寒，脉细欲绝者，当归四逆汤主之。</p>
<figure class="highlight plaintext"><table><tr><td class="code"><pre><span class="line">当归三两　桂枝三两（去皮）　芍药三两　细辛三两　甘草二两（炙）　通草二两　大枣二十五枚（擘，一法十二枚）</span><br></pre></td></tr></table></figure>

<blockquote>
<p>右七味，以水八升，煮取三升，去滓，温服一升，日三服。</p>
</blockquote>
<p>三五二、若其人内有久寒者，宜当归四逆加吴茱萸生姜汤。</p>
<figure class="highlight plaintext"><table><tr><td class="code"><pre><span class="line">当归三两　芍药三两　甘草二两（炙）　通草二两　桂枝三两（去皮）　细辛三两　生姜半斤（切）　吴茱萸二升　大枣二十五枚（擘）　　</span><br></pre></td></tr></table></figure>

<blockquote>
<p>右九味，以水六升，清酒六升和，煮取五升，去滓，温分五服。</p>
</blockquote>
<p>三五三、大汗出，热不去，内拘急，四肢疼，又下利厥逆而恶寒者，四逆汤主之。</p>
<figure class="highlight plaintext"><table><tr><td class="code"><pre><span class="line">甘草二两（炙）　干姜一两半　附子一枚（生用，去皮，破八片）</span><br></pre></td></tr></table></figure>

<blockquote>
<p>右三味，以水三升，煮取一升二合，去滓，分温再服。强人可附子一枚，干姜三两。</p>
</blockquote>
<p>三五四、大汗，若大下利而厥冷者，四逆汤主之。</p>
<p>三五五、病人手足厥冷，脉乍紧者，邪结有胸中，心下满而烦，饥不能食者，病在胸中，当须吐之，宜瓜蒂散。</p>
<figure class="highlight plaintext"><table><tr><td class="code"><pre><span class="line">瓜蒂　赤小豆</span><br></pre></td></tr></table></figure>

<blockquote>
<p>右二味，各等分，异捣筛，合纳臼中，更治之。别以香豉一合，用热汤七合。煮作稀糜，去滓，取汁和散一钱匕，温顿服之，不吐者，少少加，得快吐乃止。诸亡血、虚家，不可与瓜蒂散。</p>
</blockquote>
<p>三五六、伤寒厥而必下悸，宜先治水，当服茯苓甘草汤，却治其厥，不尔，水渍入胃，必作利也。</p>
<figure class="highlight plaintext"><table><tr><td class="code"><pre><span class="line">茯苓二两　甘草一两（炙）　生姜三两（切）　桂枝二两（去皮）</span><br></pre></td></tr></table></figure>

<blockquote>
<p>右四味，以水四升，煮取二升，去滓，分温三服。</p>
</blockquote>
<p>三五七、伤寒六七日，大下后，寸脉沉而迟，手足厥逆，下部脉不至，咽喉不利，唾脓血，泄利不止者，为难治，麻黄升麻汤主之。</p>
<figure class="highlight plaintext"><table><tr><td class="code"><pre><span class="line">麻黄二两半（去节）　升麻一两一分　当归一两一分　知母十八铢　黄芩十八铢　萎蕤十八铢（一作菖蒲）　芍药六铢　天门冬六铢（去心）　桂枝六铢（去皮）　茯苓六铢　甘草六铢（炙）　石膏六铢（碎，绵裹）　白术六铢　干姜六铢</span><br></pre></td></tr></table></figure>

<blockquote>
<p>右十四味，以水一斗，先煮麻黄一两沸，去上沫，纳诸药，煮取三升，去滓，分温三服。相去如炊三斗米顷，令尽，汗出愈。</p>
</blockquote>
<p>三五八、伤寒四五日，腹中痛，若转气下趣少腹者，此欲自利也。</p>
<p>三五九、伤寒本自寒下，医复吐下之，寒格，更逆吐下，若食入口即吐，干姜黄芩黄连人参汤主之。</p>
<figure class="highlight plaintext"><table><tr><td class="code"><pre><span class="line">干姜　黄芩　黄连　人参各三两</span><br></pre></td></tr></table></figure>

<blockquote>
<p>右四味，以水六升，煮取二升，去滓，分温再服。</p>
</blockquote>
<p>三六○、下利，有微热而渴，脉弱者，今自愈。</p>
<p>三六一、下利，脉数，有微热，汗出，今自愈；设复紧，为未解。</p>
<p>三六二、下利，手足厥冷，无脉者，灸之，不温，若脉不还，反微喘者，死；少阴负趺阳者为顺也。</p>
<p>三六三、下利，寸脉反浮数，尺中自涩者，必圊脓血。</p>
<p>三六四、下利清谷，不可攻表，汗出必胀满。</p>
<p>三六五、下利，脉沉弦者，下重也；脉大者，为未止；脉微弱数者，为欲自止，虽发热，不死。</p>
<p>三六六、下利，脉沉而迟，其人面少赤，身有微热，下利清谷者，必郁冒汗出而解，病人必微厥。所以然者，其面戴阳，下虚故也。</p>
<p>三六七、下利，脉数而渴者，今自愈，设不差，必圊脓血，以有热故也。</p>
<p>三六八、下利后脉绝，手足厥冷，晬时脉还，手足温者生，脉不还者死。</p>
<p>三六九、伤寒下利，日十余行，脉反实者，死。</p>
<p>三七○、下利清谷，里寒外热，汗出而厥者，通脉四逆汤主之。</p>
<p>甘草二两（炙）　附子大者一枚（生用，去皮，破八片）　干姜三两（强人可四两）</p>
<p>右三味，以水三升，煮取一升二合，去滓，分温再服。其脉即出者愈。</p>
<p>三七一、热利，下重者，白头翁汤主之。</p>
<figure class="highlight plaintext"><table><tr><td class="code"><pre><span class="line">白头翁二两　黄柏三两　黄连三两　秦皮三两</span><br></pre></td></tr></table></figure>

<blockquote>
<p>右四味，以水七升，煮取二升，去滓，温服一升。不愈，更服一升。</p>
</blockquote>
<p>三七二、下利，腹胀满，身体疼痛者，先温其里，乃攻其表。温里，宜四逆汤；攻表，宜桂枝汤。</p>
<p>桂枝汤方：</p>
<figure class="highlight plaintext"><table><tr><td class="code"><pre><span class="line">桂枝三两（去皮）　芍药三两　甘草二两（炙）　生姜三两（切）　大枣十二枚（擘）</span><br></pre></td></tr></table></figure>

<blockquote>
<p>右五味，以水七升，煮取三升，去滓，温服一升，须臾啜热稀粥一升，以助药力。</p>
</blockquote>
<p>三七三、下利，欲饮水者，以有热故也，白头翁汤主之。</p>
<p>三七四、下利，谵语者，有燥屎也，宜小承气汤。</p>
<figure class="highlight plaintext"><table><tr><td class="code"><pre><span class="line">大黄四两（酒洗）　枳实三枚（炙）　厚朴二两（去皮，炙）</span><br></pre></td></tr></table></figure>

<blockquote>
<p>右三味，以水四升，煮取一升二合，去滓，分温二服。初一服谵语止，若更衣者，停后服，不尔，尽服之。</p>
</blockquote>
<p>三七五、下利后更烦，按之心下濡者，为虚烦也，宜栀子豉汤。</p>
<figure class="highlight plaintext"><table><tr><td class="code"><pre><span class="line">肥栀子十四个（擘）　香豉四合（绵裹）</span><br></pre></td></tr></table></figure>

<blockquote>
<p>右二味，以水四升，先煮栀子，取二升半，纳豉，更煮取一升半，去滓，分温再服，一服得吐，止后服。</p>
</blockquote>
<p>三七六、呕家，有痈脓者，不可治呕，脓尽自愈。</p>
<p>三七七、呕而脉弱，小便复利，身有微热，见厥者难治，四逆汤主之。</p>
<p>三七八、干呕，吐涎沫，头痛者，吴茱萸汤主之。</p>
<figure class="highlight plaintext"><table><tr><td class="code"><pre><span class="line">吴茱萸一升（汤洗七遍）　人参三两　大枣十二枚（擘）　  生姜六两（切）</span><br></pre></td></tr></table></figure>

<blockquote>
<p>右四味，以水七升，煮取二升，去滓，温服七合，日三服。</p>
</blockquote>
<p>三七九、呕而发热者，小柴胡汤主之。</p>
<figure class="highlight plaintext"><table><tr><td class="code"><pre><span class="line">柴胡八两　黄芩二两　人参三两　甘草三两（炙）　生姜三两　半夏半升（洗）　大枣十二枚（擘）</span><br></pre></td></tr></table></figure>

<blockquote>
<p>右七味，以水一斗二升，煮取六升，去滓，更煎取三升，温服一升，日三服。</p>
</blockquote>
<p>三八○、伤寒，大吐，大下之，极虚，复极汗者，其人外气怫郁，复与之水，以发其汗，因得哕。所以然者，胃中寒冷故也。</p>
<p>三八一、伤寒哕而腹满，视其前后，知何部不利，利之即愈。</p>
<h2 id="辨霍乱病脉证并治"><a href="#辨霍乱病脉证并治" class="headerlink" title="辨霍乱病脉证并治"></a>辨霍乱病脉证并治</h2><p>三八二、问曰：病有霍乱者何？答曰：呕吐而利，此名霍乱。</p>
<p>三八三、问曰：病发热，头痛，身疼，恶寒，吐利者，此属何病？答曰：此名霍乱。霍乱自吐下，又利止，复更发热也。</p>
<p>三八四、伤寒，其脉微涩者，本是霍乱，今是伤寒，却四五日，至阴经上，转入阴必利，本呕，下利者，不可治也。欲似大便，而反矢气，仍不利者，此属阳明也，便必硬，十三日愈，所以然者，经尽故也。下利后，当便硬，硬则能食者愈，今反不能食，到后经中，颇能食，复过一经能食，过之一日当愈，不愈者，不属阳明也。</p>
<p>三八五、恶寒脉微而复利，利止亡血也，四逆加人参汤主之。</p>
<figure class="highlight plaintext"><table><tr><td class="code"><pre><span class="line">甘草二两（炙）　附子一枚（生，去皮，破八片）　干姜一两半　人参一两</span><br></pre></td></tr></table></figure>

<blockquote>
<p>右四味，以水三升，煮取一升二合，去滓，分温再服。</p>
</blockquote>
<p>三八六、霍乱，头痛发热，身疼痛，热多欲饮水者，五苓散主之；寒多不用水者，理中丸主之。</p>
<figure class="highlight plaintext"><table><tr><td class="code"><pre><span class="line">猪苓（去皮）　白术　茯苓各十八铢　桂枝半两（去皮）　泽泻一两六铢</span><br></pre></td></tr></table></figure>

<blockquote>
<p>右五味，为散，更治之，白饮和，取方寸匕，日三服，多饮暖水，汗出愈。</p>
</blockquote>
<p>理中丸方：</p>
<figure class="highlight plaintext"><table><tr><td class="code"><pre><span class="line">人参　干姜　甘草（炙）　白术各三两</span><br></pre></td></tr></table></figure>

<blockquote>
<p>右四味，捣筛，蜜和为丸如鸡子黄许大，以沸汤数合和一丸，研碎，温服之，日三四、夜二服。腹中未热，益至三四丸，然不及汤。汤法：以四物依两数切，用水八升，煮取三升，去滓，温服一升，日三服。若脐上筑者，肾气动也，去术加桂四两；吐多者，去术加生姜三两；下多者，还用术；悸者，加茯苓二两；渴欲得水者，加术，足前成四两半；腹中痛者，加人参，足前成四两半；寒者，加干姜，足前成四两半；腹满者，去术，加附子一枚。服汤后，如食顷，饮热粥一升许，微自温，勿发揭衣被。</p>
</blockquote>
<p>三八七、吐利止而身痛不休者，当消息和解其外，宜桂枝汤小和之。</p>
<figure class="highlight plaintext"><table><tr><td class="code"><pre><span class="line">桂枝三两（去皮）　芍药三两  生姜三两（切）  甘草二两（炙）　大枣十二枚（擘）</span><br></pre></td></tr></table></figure>

<blockquote>
<p>右五味，以水七升，煮取三升，去滓，温服一升。</p>
</blockquote>
<p>三八八、吐利汗出，发热恶寒，四肢拘急，手足厥冷者，四逆汤主之。</p>
<figure class="highlight plaintext"><table><tr><td class="code"><pre><span class="line">甘草二两（炙）　干姜一两半　附子一枚（生用，去皮，破八片）</span><br></pre></td></tr></table></figure>

<blockquote>
<p>右三味，以水三升，煮取一升，去滓，分温再服。强人可大附子一枚，干姜三两。</p>
</blockquote>
<p>三八九、既吐且利，小便复利而大汗出，下利清谷，内寒外热，脉微欲绝者，四逆汤主之。</p>
<p>三九○、吐已下断，汗出而厥，四肢拘急不解，脉微欲绝者，通脉四逆加猪胆汤主之。</p>
<figure class="highlight plaintext"><table><tr><td class="code"><pre><span class="line">甘草二两（炙）　干姜三两（强人可四两）　附子大者一枚（生用，去皮，破八片）　猪胆汁半合</span><br></pre></td></tr></table></figure>

<blockquote>
<p>右四味，以水三升，煮取一升二合，去滓，纳猪胆汁，分温再服，其脉即来，无猪胆，以羊胆代之。</p>
</blockquote>
<p>三九一、吐利发汗，脉平，少烦者，以新虚不胜谷气故也。</p>
<h2 id="辨阴阳易差后劳复病脉证并治"><a href="#辨阴阳易差后劳复病脉证并治" class="headerlink" title="辨阴阳易差后劳复病脉证并治"></a>辨阴阳易差后劳复病脉证并治</h2><p>三九二、伤寒阴阳易之为病，其人身体重，少气，少腹里急，或引阴中拘挛，热上冲胸，头重不欲举，眼中生花，膝胫拘急者，烧禈散主之。</p>
<figure class="highlight plaintext"><table><tr><td class="code"><pre><span class="line">妇人中禈近隐处，取烧作灰。</span><br></pre></td></tr></table></figure>

<blockquote>
<p>右一味，水服方寸匕，日三服，小便即利，阴头微肿，此为愈矣。妇人病取男子禈烧服。</p>
</blockquote>
<p>三九三、大病差后，劳复者，枳实栀子豉汤主之。</p>
<figure class="highlight plaintext"><table><tr><td class="code"><pre><span class="line">枳实三枚（炙）　栀子十四个（擘）　豉一升（绵裹）</span><br></pre></td></tr></table></figure>

<blockquote>
<p>右三味，以清浆水七升，空煮取四升，纳枳实、栀子，煮取二升，下豉，更煮五六沸，去滓，温分再服。覆令微似汗。若有宿食者，纳大黄如搏棋子五六枚，服之愈。</p>
</blockquote>
<p>三九四、伤寒差以后，更发热，小柴胡汤主之。脉浮者，以汗解之；脉沉实者，以下解之。</p>
<figure class="highlight plaintext"><table><tr><td class="code"><pre><span class="line">柴胡八两　人参二两　黄芩二两　甘草二两（炙）　生姜二两　半夏半升（洗）　大枣十二枚（擘）</span><br></pre></td></tr></table></figure>

<blockquote>
<p>右七味，以水一斗二升，煮取六升，去滓，两煎取三升，温服一升，日三服。</p>
</blockquote>
<p>三九五、大病差后，从腰以下有水气者，牡蛎泽泻散主之。</p>
<figure class="highlight plaintext"><table><tr><td class="code"><pre><span class="line">牡蛎（熬）　泽泻　蜀漆（暖水洗去腥）　葶苈子（熬）　商陆根（熬）　海藻（洗去咸）　栝蒌根各等分</span><br></pre></td></tr></table></figure>

<blockquote>
<p>右七味，异捣，下筛为散，更于臼中治之，白饮和，服方寸匕，日三服。小便利，止后服。</p>
</blockquote>
<p>三九六、大病差后，喜唾，久不了了，胸上有寒，当以丸药温之，宜理中丸。</p>
<figure class="highlight plaintext"><table><tr><td class="code"><pre><span class="line">人参　白术　甘草（炙）　干姜各三两</span><br></pre></td></tr></table></figure>

<blockquote>
<p>右四味，捣筛，蜜和为丸，如鸡子黄许大，以沸汤数合，和一丸，研碎，温服之，日三服。</p>
</blockquote>
<p>三九七、伤寒解后，虚羸少气，气逆欲吐，竹叶石膏汤主之。</p>
<figure class="highlight plaintext"><table><tr><td class="code"><pre><span class="line">竹叶二把　石膏一斤　半夏半升（洗）　麦门冬一升（去心）　人参二两　甘草二两（炙）　粳米半升</span><br></pre></td></tr></table></figure>

<blockquote>
<p>右七味，以水一斗，煮取六升，去滓，纳粳米，煮米熟，汤成去米，温服一升，日三服。</p>
</blockquote>
<p>三九八、病人脉已解，而日暮微烦，以病新差，人强与谷，脾胃气尚弱，不能消谷，故令微烦，损谷则愈。</p>

    </div>

    
    
    

    <footer class="post-footer">
          

<div class="post-copyright">
<ul>
  <li class="post-copyright-author">
      <strong>本文作者： </strong>老夫子聃
  </li>
  <li class="post-copyright-link">
      <strong>本文链接：</strong>
      <a href="https://tonymiaofa.dpdns.org/2025/04/23/%E4%BC%A4%E5%AF%92%E8%AE%BA/" title="伤寒论">https://tonymiaofa.dpdns.org/2025/04/23/伤寒论/</a>
  </li>
  <li class="post-copyright-license">
      <strong>版权声明： </strong>本博客所有文章除特别声明外，均采用 <a href="https://creativecommons.org/licenses/by-nc-sa/4.0/" rel="noopener" target="_blank"><i class="fab fa-fw fa-creative-commons"></i>BY-NC-SA</a> 许可协议。转载请注明出处！
  </li>
</ul>
</div>

          <div class="post-tags">
              <a href="/tags/%E7%BB%8F%E6%96%B9/" rel="tag"><i class="fa fa-tag"></i> 经方</a>
              <a href="/tags/%E4%BC%A4%E5%AF%92%E8%AE%BA/" rel="tag"><i class="fa fa-tag"></i> 伤寒论</a>
              <a href="/tags/%E7%BB%8F%E5%85%B8/" rel="tag"><i class="fa fa-tag"></i> 经典</a>
          </div>

        

          <div class="post-nav">
            <div class="post-nav-item">
                <a href="/2025/04/23/%E9%87%91%E5%8C%AE%E8%A6%81%E7%95%A5/" rel="prev" title="金匮要略">
                  <i class="fa fa-angle-left"></i> 金匮要略
                </a>
            </div>
            <div class="post-nav-item">
                <a href="/2025/04/23/%E6%B2%BB%E7%96%97%E7%97%9B%E9%A3%8E%E7%9A%84%E8%A5%BF%E8%8D%AF/" rel="next" title="治疗痛风的西药">
                  治疗痛风的西药 <i class="fa fa-angle-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">

  <div class="copyright">
    &copy; 
    <span itemprop="copyrightYear">2025</span>
    <span class="with-love">
      <i class="fa fa-heart"></i>
    </span>
    <span class="author" itemprop="copyrightHolder">老夫子聃</span>
  </div><div class="footer-menu">
    <a href="/categories/">文章分类</a> · <a href="/tags/">所有标签</a> · <a href="/about/">关于本站</a>
</div>


    </div>
  </footer>

  
  <div class="toggle sidebar-toggle" role="button">
    <span class="toggle-line"></span>
    <span class="toggle-line"></span>
    <span class="toggle-line"></span>
  </div>
  <div class="sidebar-dimmer"></div>

<noscript>
  <div class="noscript-warning">Theme NexT works best with JavaScript enabled</div>
</noscript>





<script src="/resources/minigrid.min.js"></script>
<script type="text/javascript">
var album = document.querySelector(".album");
if (album) {
  // 相册列表 JSON 数据
  var imgDataPath = album.getAttribute('json-src');
  // 照片存储路径
  var imgPath = album.getAttribute('photo-src');
  // 最多显示数量
  var imgMaxNum = 50;
  // 获取窗口大小以决定图片宽度
  var windowWidth = window.innerWidth || document.documentElement.clientWidth || document.body.clientWidth;
  var imageWidth;

  if (windowWidth < 768) {
    imageWidth = 145; // 移动端图片宽度
  } else {
    imageWidth = 235;
  }

  // 生成相册
  var linkDataPath = imgDataPath;
  var photo = {
    page: 1,
    offset: imgMaxNum,
    init: function () {
      var that = this;
      var xhr = new XMLHttpRequest();
      xhr.open("GET", linkDataPath, true);
      xhr.onreadystatechange = function () {
        if (xhr.readyState === 4 && xhr.status === 200) {
          var data = JSON.parse(xhr.responseText);
          that.render(that.page, data);
        }
      };
      xhr.send();
    },
    render: function (page, data) {
      var begin = (page - 1) * this.offset;
      var end = page * this.offset;
      if (begin >= data.length) return;
      var imgNameWithPattern, imgName, imageSize, imageX, imageY, li = "";
      for (var i = begin; i < end && i < data.length; i++) {
        imgNameWithPattern = data[i].split(' ')[1];
        imgName = imgNameWithPattern.split('.')[0];
        imageSize = data[i].split(' ')[0];
        imageX = imageSize.split('.')[0];
        imageY = imageSize.split('.')[1];
        li += '<div class="card" style="width:' + imageWidth + 'px" >';
        li += '<div class="album-photo" style="height:'+ imageWidth * imageY / imageX + 'px">';
        li += '<a class="fancybox fancybox.image" href="' + imgPath + imgNameWithPattern + '" itemscope="" itemtype="http://schema.org/ImageObject" itemprop="url" data-fancybox="group" rel="group" data-caption="' + imgName + '" title="' +  imgName + '">';
        li += '<img data-src="' + imgPath + imgNameWithPattern + '" src="' + imgPath + imgNameWithPattern + '" alt="' +  imgName + '" data-loaded="true">';
        li += '</a>';
        li += '</div>';
        li += '</div>';
      }
      album.insertAdjacentHTML('beforeend', li);
      this.minigrid();
    },
    minigrid: function () {
      var grid = new Minigrid({
        container: '.album',
        item: '.card',
        gutter: 12
      });
      grid.mount();
      window.addEventListener('resize', function () {
        grid.mount();
      });
    }
  };
  photo.init();
}
</script>

</body>
</html>
